DET KGL
BIBLIOTEK
Royal Danish Library
Digitaliseret af I Digitised by
DK
Dette manuskript er ophavsretligt beskyttet og må kun benyttes til personlig brug.
Du må dog også bruge manuskriptet i forbindelse med optagelsesprøve på de danske
teaterskoler.
Hvis du vil opføre manuskriptet skal du have samtykke fra rettighedshaveren. Du kan
i den forbindelse kontakte fagorganisationen Danske Dramatikere.
Husk altid at kreditere ophavsmanden.
Manuskriptkopien må ikke anvendes til opførelse og må ikke videre distribueres.
UK
This manuscript is copyright protected and is only for personal use. However, you may
also use the manuscript in connection with the entrance exam at the Danish theatre
schools.
If you want to perform the manuscript you must have the consent of the copyright
holder. In that regard, you can contact the Danish Writers Guild.
Always remember to credit the author.
The manuscript may not be used for public performance and may not be distributed.

DRAlæs B517
EN FOLKEFJENDE
af
HENRIK IBSEN
Oversat og bearbejdet af:
Jens Christian Lauenstein Led
DET KONGELIGE BIBLIOTEK
DRAMATISK BIBLIOTEK
POSTBOKS 2149
1016 KØBENHAVN K
DANMARK
AALBORG TEATER STORE SCENE 2014/15
Arkivnummer: 744

1
Instruktør
Hans Henriksen
Scenograf
Nicolaj Spangaa
Lysdesign
Clement Irbil
Lyddesign
Kristian Berg
Dramaturg
Jens Christian L. Led
Medvirkende:
Tomas Stockmann, badelæge.
Mads R. Brolin-Tani
Fru Stockmann, hans hustru.
Laura Kold
Petra, deres datter.
Victoria Carmen Sonne*
Peter Stockmann, T. Stockmanns bror
Martin Ringsmose
Morten Kiil, fru Stockmanns far.
Jørgen W. Larsen
Hovstad, avisredaktør
Hanne Windfeld
Billing, medarbejder i bladet
Caspar Juel Berg
Bogtrykker Aslaksen
Martin Bo Lindsten
*) praktikant fra Statens Scenekunstskole
Prøvestart
14. maj 2014
Premiere
6. september 2014

2
# FØRSTE AKT
(Hos Dr. Thomas Stockmann. Billig sidder ved bordet, Katrine Stockmann ind med
mad til ham. Man hører måske lyden af et ca. 1-årigt, søvnigt, men ikke sovende
barn i baggrunden.)
Katrine Stockmann
Ja, Billing, når du kommer en time for sent, så er maden jo blevet kold.
Billing
Det smager sikkert rigtig godt alligevel, Katrine.
Katrine Stockmann.
Du kender Thomas. Han synes, familien helst skal spise tidligt.
Billing
Det gør ikke noget. Jeg spiser gerne alene.
(Det ringer på døren, Katrine Stockmann kort ud, ind med Peter Stockmann)
Katrine Stockmann
Nyt at se dig her. Men dejligt, at du kommer.
Peter Stockmann.
Jeg var bare lige i nabolaget, og så ville jeg kigge forbi. Nå, nej jeg kan se, I har
gæster, så vil jeg ikke forstyrre.
Katrine Stockmann
Nej, nej, du forstyrrer ikke. Vil du ikke spise med?

3
Peter Stockmann.
Mig? Nej, mange tak. Jeg prøver at lade være med at spise varm mad om aftenen for
tiden.
Katrine Stockmann
Du kan vel godt gøre en enkelt undtagelse?
Peter Stockmann
Det går desværre ikke. Jeg er nødt til at passe lidt på min mave.
Katrine Stockmann (smiler).
Ja, det påstod Billing også lige før, men han kunne nu alligevel overtales.
Peter Stockmann
Er Thomas ikke hjemme?
Katrine Stockmann
Jo, jo. Han er ved at lægge Ejlif.
(lyd fra off)
Peter Stockmann
Nå-ja. Nej hvor hyggeligt.
(Redaktør Hovstad ind)
Hovstad
Det må I undskylde; men det tog lige lidt længere tid i redaktionen, (ser Peter
Stockmann). Nå, OK. Så er byrådet repræsenteret.
Peter Stockmann
Hej Hovstad. Arbejder I så sent? Du er måske ude i et redaktionelt ærinde?

4
Hovstad
Ja, også det. Der var en artikel, vi gerne ville have med.
Peter Stockmann
Det tænkte jeg nok. Min bror er efterhånden jeres flittigste medarbejder.
Hovstad
Når han har noget at sige, bruger han os.
Peter Stockmann
Selvfølgelig, det er heller ikke sådan. Hos jer har han fundet sine læsere. Og jeg kan
i øvrigt heller ikke klage over jer.
Hovstad
Nej, det kan du vist ikke.
Katrine Stockmann
Vil du ikke have noget at drikke, Hovstad? Et glas vin?
Hovstad
Jo tak.
Peter Stockmann.
Der er heldigvis konsensus om, at vi i fællesskab forsvarer byens interesser. Fordi vi
har et fælles projekt, som er vigtigt for alle i hele byen.
Hovstad
Badet?
Peter Stockmann.
Kurbadet, netop. Vores store, nye, prægtige badeanstalt. Den kommer vi helt sikker
til at tjene penge på alle sammen.

5
Katrine Stockmann
Det siger Thomas også altid.
Peter Stockmann
I de sidste par år har vi haft et utroligt opsving! Der er kommet penge til byen, liv og
bevægelse. Og ejendomspriserne stiger hver dag.
Hovstad
Selv ledigheden falder.
Peter Stockmann
Netop. Og det betyder, at vi kan bruge vores skattekroner på noget mere
meningsfyldt end overførselsindkomster. Og det hele bliver endda endnu bedre, hvis
vi får en god sommer i år. Endnu flere turister, flere kurbadsgæster, flere til at give
byen et endnu bedre ry.
Hovstad
Det tegner allerede ret godt.
Peter Stockmann.
Det tegner meget lovende. Der kommer flere og flere gæster deroppe for hver dag,
der går.
Hovstad
Nå, så kommer din brors artikel da på det helt rigtige tidspunkt.
Peter Stockmann
Har han nu skrevet noget igen?
Hovstad
Det er en artikel fra i vinter om badets sundhedsfremmende virkninger. Vi trykkede
den ikke dengang.

6
Peter Stockmann
Hvorfor ikke? Var der et aber dabei?
Hovstad
Nej, nej. Jeg tænkte bare, at det var et bedre tidspunkt her til foråret. Det er nu folk
begynder at overveje, hvor de skal tage på sommerferie.
Peter Stockmann
Det er klart, Hovstad. Det er meget bedre nu.
Katrine Stockmann.
Ja, Thomas er optaget af badet dag og nat.
Peter Stockmann
Han er så også ansat deroppe.
Hovstad
Og badet var hans idé.
Peter Stockmann
Var det det? Ja? Det hører jeg godt nok også tit folk sige. Jeg var ellers af den
opfattelse, at jeg også har min beskedne andel i det.
Katrine Stockmann
Jamen, det siger Thomas også altid.
Hovstad
Det er der ingen, der bestrider. Du satte det i gang og førte det ud i livet, det véd vi
alle. Men jeg mente bare, at den allerførste, oprindelige idé kom fra Thomas.

7
Peter Stockmann
Ja, idéer har min bror altid haft masser af. Men når noget skal gennemføres i praksis,
så er det folk af en anden kaliber, der er brug for. Og hvis jeg skal være ærlig, så
troede jeg at man allermindst her hos jer /
Katrine Stockmann
/ Ja, lad nu være, Peter. Hovstad, vil du ikke have noget at spise? Du må endelige
bare tage. Peter, kunne du og Thomas ikke dele æren som brødre?
Peter Stockmann.
Gerne for mig. Men man skal være to om at dele.
Katrine Stockmann
Hvad mener du med det? I plejer da at komme godt ud af det med hinanden.
(Thomas Stockmann ind)
Thomas Stockmann
Sådan! Nu sover han endelig. Han er en stædige lille guldklup. (til Billing og Hovstad)
Hej, nå I er her allerede.
Peter Stockmann
Hej Thomas.
Thomas Stockmann
Peter. Sikke en overraskelse. Vil du ikke have noget at spise? Eller et glas vin,
måske?
Peter Stockmann
Jeg skal desværre gå lige om lidt -

8
Thomas Stockmann.
Nej, det skal du i hvert fald ikke. Jeg skulle alligevel lige til at åbne en flaske vin.
Peter Stockmann
Jeg skal helst ikke have vin.
Thomas Stockmann
Hvor lagde du proptrækkeren, Katrine?
Katrine Stockmann
Det ved jeg ikke lige.
Peter Stockmann
Thomas, du behøver ikke - jeg drikker mig aldrig beruset på hverdagsaftner.
Thomas Stockmann
Beruset? Det er bare et glas vin. Der er ingen berusede her.
Peter Stockmann
Nej, ikke endnu. Men når jeg ser på de to (mener Hovstad og Billing), så er jeg ikke
helt sikker på, hvor det ender.
Thomas Stockmann
Slap nu af, Peter. Jeg synes jo bare det er dejligt at have gode gæster. Det er en
vanvittigt spændende tid, vi lever i. Det er som om alting kan genforhandles, og vi
kan stille spørgsmål til det hele en gang til.
Peter Stockmann.
Stille spørgsmål til det hele?
Thomas Stockmann
Sådan tænker du selvfølgelig ikke. Du har været i gang en del år efterhånden.

9
Peter Stockmann
Men det gør du altså?
Thomas Stockmann
Der er tusindvis af ting, man kunne give sig i kast med og italesætte på en helt ny
måde. Og det er det, det handler om. Var der ingen post, Katrine?
Katrine Stockmann
Det ved jeg ikke. Jeg har slet ikke set efter.
Thomas Stockmann.
Og så en god, fast indtægt, Peter! Det er noget, man lærer at sætte pris på, når det
har været så småt, som det har for os.
Peter Stockmann
Så slemt var det vel heller ikke.
Thomas Stockmann.
Som forsker lever man på et stramt budget. Og så fik vi jo Petra lidt tidligt, ikk. Nej,
når vi tænker på dengang og sammenligner med nu, så har vi det rigtig godt.
Katrine Stockmann
Vil du smage, Peter?
Peter Stockmann.
Nej, tak, jeg kan ikke spise noget.
Thomas Stockmann
Peter, det ville virkelig glæde mig, hvis du og Hovstad lærte hinanden lidt bedre at
kende.

10
Peter Stockmann
Hovstad, ja. Hun fortalte, at hun har tænkt sig at trykke en af dine artikler igen.
Thomas Stockmann
En af mine artikler?
Peter Stockmann.
Ja, om badet. Det var vist noget, du havde skrevet i vinter.
Thomas Stockmann
Nå den, ja! Jeg synes nu ikke, det er det rigtige tidspunkt.
Peter Stockmann.
Synes du Ikke? Jeg tror, det allerbedste tidspunkt er lige netop nu.
Thomas Stockmann.
Ja, ja, det er det også. Under normale omstændigheder.
Peter Stockmann
Der er måske ikke normale omstændigheder lige nu?
Thomas Stockmann
Peter, det kan jeg ikke sige dig endnu. I hvert fald ikke lige i aften. Det kan være,
alting er helt normalt, og det kan være, det slet ikke er det. Men det er muligt, det er
noget, jeg bilder mig ind.
Peter Stockmann
Ja. Det lyder gådefuldt. Hvad er det for noget? Er der noget, jeg skal vide? Jeg skulle
mene, at jeg som formand for badets bestyrelse /
Thomas Stockmann.
/ Peter, jeg gider ikke skændes med dig.

11
Peter Stockmann
Jeg skændes heller ikke. Men det er bare klart, at jeg er nødt til at insistere på, at alle
foranstaltninger og forholdsregler, som måtte eller ikke måtte blive nødvendige i
forhold til kurbadet, følger den almindelige forretningsgang. Og at man dermed går
via de ved lov indsatte myndigheder. Jeg kan ikke tillade, at man går krogveje og
bagveje rundt om bestyrelsen.
Thomas Stockmann.
Hvad er det for nogen krogveje og bagveje, du taler om?
Peter Stockmann.
Du har altid haft tendens til at gå dine egne veje. Og det kan simpelthen bare ikke
længere lade sig gøre, nu hvor du arbejder i en større, offentlig virksomhed. Der er
nogen helt klare hierarkier og forretningsgange, som alle er nødt til at holde sig til.
Thomas Stockmann
Det er der da sikkert. Men hvad har det med mig at gøre?
Peter Stockmann.
Du lader ikke rigtig til at ville begribe, at det, der gælder for de andre, det gælder
også for dig. Og det kan en skønne dag godt gå hen og hævne sig. Ja, jeg skal af
sted. Hej igen, Katrine. Farvel.
(han går.)
Thomas Stockmann
Han skal altid gøre det dér.
Katrine Stockmann
Hvorfor gik han?

12
Thomas Stockmann.
Det ved jeg ikke.
Katrine Stockmann
Hvad blev I nu uvenner over?
Thomas Stockmann.
Ingen verdens ting. Han kan da ikke forlange, at jeg skal stå til regnskab overfor ham
for hver eneste ting, jeg gør.
Katrine Stockmann.
Hvad krævede han dig til regnskab for?
Thomas Stockmann
Var der virkelig slet ikke ingen post?
Katrine Stockmann.
Jeg har stadig ikke fået set efter. Jeg skal nok gøre det nu.
Billing
Det smagte rigtig godt, Katrine, men jeg har spist alt for meget.
Hovstad
Hvad var det, I skændtes om? Hvorfor blev han så sur?
Thomas Stockmann
Det kommer fra maven; han har en dårlig fordøjelse.
Hovstad
Det er nok især vores avis, han ikke kan fordøje.

Katrine Stockmann
Hvorfor siger du det - I er da altid meget søde ved ham, synes jeg.
Hovstad
Ja, men det er nu ikke andet end en slags våbenstilstand.
Billing
Våbenstilstand, ja. Det er lige nøjagtigt hvad vi har med ham.
Thomas Stockmann
Han er jo bare en temmelig ensom mand. Han har ikke haft nogen kvinde i sit liv
flere år, han spiser ingen varm mad om aftenen, ryger ikke, drikker ikke. Jeg ved
ikke, hvad det er for et liv, han lever.
Hovstad
Men sig mig, løj du overfor din bror, eller hvad gør vi med din artikel?
Thomas Stockmann.
Min artikel, ja. Vi bliver nok nødt til at vente lidt med den.
Hovstad.
Hvad? Nu har vi lige lavet plads til den.
Billing
Det er en af mine artikler, der ryger ud, så der er plads til din.
Hovstad
Tidspunktet er helt rigtigt lige nu.
Thomas Stockmann
Ja ja, det er sikkert rigtigt, men vi bliver nødt til at vente alligevel.

14
(Petra ind)
Petra
Hej.
Thomas Stockmann.
Hej, Petra. Du kommer tidligt.
(Gensidige hilsener)
Petra
Og her sidder man og får vin. På en hverdag. Igen.
Katrine Stockmann.
Så, så, Petra. Du kan jo også få et glas.
Petra
Et lille et, ja. Det var et brev til dig, far.
Thomas Stockmann
Nå, dér var det. Endelig.
(Thomas Stockmann ud med brev)
Petra
Ved du, hvad det var for noget, mor?
Katrine Stockmann.
Nej. Men han har spurgt efter posten fem gange i dag.
Billing
Det er nok en eller anden patient.

15
Petra
Stakkels far. Han arbejder alt for meget, (tager sit glas.)
Hovstad
Du arbejder da vist også en del.
Petra (nipper til glasset).
3. g er ikke nogen ferie.
Katrine Stockmann
Og i aften skulle du skrive din stil færdig, var det det?
Petra
Ja, men det er kun godt. Man bliver så dejlig træt bagefter.
Billing
Du kan simpelthen li’ det?
Petra
Ja, det kan jeg jo. Men der er stor forskel på lærerne. Nogen af dem tør godt have en
rigtig dialog med os og fortæller os ærligt, hvordan virkeligheden faktisk er. Andre
står bare der foran tavlen og lyver, selvom både de selv og hele klassen ved det.
Hovstad
Lyver ligefrem?
Petra
På den ene side set fortæller de os, at der er lige chancer for alle i samfundet, og
demokratiet beskytter mindretal og bla-bla-bla. Samme aften sidder samme lærer og
sorterer os med karakterer og dele os allerede nu ind i "topskat” og "bistand”.

16
Billing
Det er fuldstændig rigtigt.
Petra
Hvis jeg en dag blev rig, ville jeg åbne mit eget gymnasium, hvor alle lærere havde
pligt til at fortælle eleverne sandheden - uanset hvor grusom den er. Og hvor alle
arbejdede aktivt på at skabe retfærdighed.
Billing.
Jeg er med. Vi finder et sted, til dit gymnasium. Jeg mener det.
Petra (ler).
OK! Tak! Det vil jeg glæde mig til.
Katrine Stockmann
Det er ikke helt sikkert, at det bliver til noget.
Hovstad
Nej, for du skal være journalist, Petra. Du er som skabt til det. Hvilket minder mig om:
Du har vel ikke haft tid til at se lidt på den engelske fortælling, som du lovede at
oversætte for os?
Petra.
Nej, ikke endnu; men du skal nok få den før deadline.
(Thomas Stockmann Ind med det åbne brev i hånden.)
Thomas Stockmann.
Det her. Det er helt utroligt.
Billing
Utroligt?

17
Katrine Stockmann
Hvad er det, der er utroligt?
Thomas Stockmann
En utrolig opdagelse, Katrine!
Katrine Stockmann
Som du har gjort?
Thomas Stockmann.
Ja, netop. Som jeg har gjort. Nu kan de komme og kalde mig en bindegal drømmer,
en fantast og hvad de ellers kan finde på. Det her skal nok få dem til at tænke sig om
en ekstra gang.
Petra
Men, far, så sig da, hvad det er.
Thomas Stockmann
Vent nu lige lidt. Det er en skam, Peter er gået.
Hovstad
Hvad har du? Kom nu med det!
Thomas Stockmann.
Er det ikke en udbredt opfattelse, at den her by er et sundt sted?
Hovstad
Jo, det er nok.
Thomas Stockmann.
Et ganske ekstraordinært sundt sted endda. Et sted, som kan anbefales på det
varmeste både for syge og raske medmennesker.

18
Katrine Stockmann
Thomas, hvor er det, du vil hen?
Thomas Stockmann
Og anbefalet det og lovprist det har vi da også. Jeg har skrevet og skrevet til
’’Dagbladet” om det. Jeg har endda været i TV.
Hovstad
Ja, alt det ved vi - og så?
Thomas Stockmann.
Den badeanstalt, som kaldes for byens pulsåre, og byens livsnerve og - og hvad
fanden véd jeg, den ikke alt sammen er blevet kaldt.
Billing
’’Byens bankende hjerte” skrev jeg om den i en artikel. På et tidspunkt.
Thomas Stockmann
Præcis. Men véd I så, hvad det i virkeligheden er, det store, prægtige, lovpriste
badeanlæg, som har kostet så mange penge, - véd I, hvad det er?
Hovstad
Nej, hvad er det for noget?
Katrine Stockmann.
Ja, hvad er det?
Thomas Stockmann
Hele badet er en, stor giftbyld.
Katrine Stockmann
Er badet?

19
Hovstad
Gift?
Billing.
Nu er du sgu nok for langt ud, Thomas.
Thomas Stockmann
Hele badeanstalten er intet andet end en højglanspoleret gifthob, siger jeg. Ekstremt
sundhedsskadelig. Alt det lort og snask oppe i Mølledalen - deroppe, hvor det altid
stinker, så man faktisk ikke kan være der - det siver ned og inficerer vandet i
drænrørene. Det samme vand, der finder vej til opdæmningssøerne og videre ud til
stranden.
Billing
Der, hvor badet ligger?
Thomas Stockmann
Netop.
Hovstad
Hvordan kan du vide det så sikkert?
Thomas Stockmann
Jeg har undersøgt forholdene så grundigt, man overhovedet kan tænke sig. Jeg gik
længe og havde en mistanke om noget i den her stil. Sidste år havde vi en
påfaldende stigning i sygdomstilfælde blandt badegæsterne. Der var blodig diarré,
temmelig alvorlige infektioner, nogen af dem med resistente bakterier.
Katrine Stockmann
Ja, det kan jeg godt huske.

20
Thomas Stockmann.
Dengang troede vi, at gæsterne selv havde ført smitten med sig; men bagefter, i
vinter, fik jeg mistanke om, at der kunne være en anden forklaring, og så gav jeg mig
til at undersøge vandet, så godt jeg nu kunne.
Katrine Stockmann
Nå det er det, du har haft så travlt med!
Thomas Stockmann.
Ja, og det har ikke ligefrem været let. Jeg har ikke noget laboratorium her, så jeg har
taget prøver af drikkevandet og af havvandet, og sendt dem ind til universitetet for at
få en eksakt, kemisk analyse.
Hovstad
Og det er den, du lige har fået?
Thomas Stockmann (viser brevet).
Ja, jeg står med den her. Der er fundet Cryptosporidium i vandet. Det er en parasit,
der er ret fascinerende. Hvis bare en eneste parasit, eller cyste som den også
kaldes, sætter sig fast i tolvfingertarmen, kan den i løbet af en til to uger dele sig til
mere end en milliard parasitter, som skilles ud i afføringen fra et eneste menneske.
De her parasitter er lige så robuste som nødder. De kan ikke engang fjernes med
klor.
Katrine Stockmann
Det var da godt, du fandt ud af det.
Thomas Stockmann
Ja, det må du nok sige.
Hovstad
Og hvad vil du gøre nu?

21
Thomas Stockmann
Jeg skal selvfølgelig se at få rettet på det.
Hovstad
Kan man det?
Thomas Stockmann.
Det bliver man nødt til. Ellers er hele badeanstalten ubrugelig, ødelagt. Men bare
rolig, jeg ved, hvad der skal gøres.
Katrine Stockmann.
Men Thomas, hvorfor har du holdt alt det her hemmeligt?
Thomas Stockmann
Jeg vidste ikke, om jeg havde ret. Og så længe jeg ikke vidste det, ville jeg ikke løbe
rundt og snakke om det i hele byen. Så gal er jeg ikke.
Petra
Nej, men til os her hjemme -
Thomas Stockmann
Ikke til nogen levende sjæl. Men ved du hvem du kan løbe hen og fortælle det til
allerede i morgen? Din morfar, den gamle grævling.
Katrine Stockmann
Thomas - !
Thomas Stockmann
Han får noget at tænke på. Han har ikke troet på mig, og det er der mange, der ikke
har. Men nu skal de få at se. Det kommer til at give ballade, det her. Hele
vandledningen skal lægges om.

22
Hovstad
Hele vandledningen -?
Thomas Stockmann
Ja, det er klart. Indtaget ligger alt for lavt; det må flyttes til et sted meget højere oppe.
Petra.
Det var det, du sagde helt fra starten.
Thomas Stockmann.
Ja, kan du huske det, Petra? Jeg sagde det lige fra de begyndte at bygge det. Men
dengang var der ingen, der ville høre på mig. Det kommer de til nu. Jeg har allerede
skrevet en fremstilling til badebestyrelsen; den har ligget færdig en hel uge; jeg har
bare gået og ventet på det her. (viser brevet.) Jeg sender den med det samme, og
lægger brevet her ved.
(Katrine Stockmann går ud med pakken)
Petra
Hvad tror du onkel Peter vil sige, far?
Thomas Stockmann.
Hvad skulle han sige? Han kommer da også til at glæde sig over, at jeg har opdaget
det.
Hovstad
Må vi offentliggøre det?
Thomas Stockmann
Ja, det skal I da.

23
Hovstad
I morgen?
Thomas Stockmann
Ja.
Hovstad
Offentligheden har ret til at vide besked så hurtigt som muligt.
Thomas Stockmann
Absolut.
Billing
For fanden da, Thomas. Du bliver den mest berømte mand i hele byen på det her!
Thomas Stockmann (fornøjet).
Tror du det? Jeg gør jo i grunden bare min pligt som læge.
Billing
”Jeg gjorde bare min pligt, siger læge, Thomas Stockmann, som egenhændigt og
mod alle odds afdækkede giftskandalen”
(Nogen af dem ler)
Hovstad
Skål, Thomas.
Thomas Stockmann
Skål, venner. Jeg håber ikke, det her kommer til at handle om min person. Vi skal
bare have renset det vand.

24
Petra (løfter sit glas).
Skål, far!
Thomas Stockmann
Skål, Petra.

25
# ANDEN AKT.
(Doktorens dagligstue. Døren til spiseværelset er lukket. Formiddag.)
Katrine Stockmann (til mobiltelefon).
Hej, Peter. Nej, jeg ved ikke lige, hvor han gik hen. Vent lidt. Thomas?
Thomas Stockmann (ind).
Jeg er ikke hjemme!
Katrine Stockmann
Det er din bror.
(rækker ham mobilen.)
Thomas Stockmann
Hvad vil han? (tager mobilen) Ja, hallo? Jeg kan ikke høre, hvad du siger. Ja, hej
Peter. Mmm. Mmmm. Hmmm. Nej, nej, det er da helt fint. Ja, men så ses vi der. Ja,
Hej. (læggerpå)
Katrine Stockmann
Hvad ville han?
Thomas Stockmann
Han ville bare snakke med mig om noget. Han kommer før middag.
Katrine Stockmann
Er du overhovedet hjemme der?
Thomas Stockmann
Ja, jeg har klaret, hvad jeg skulle

26
Katrine Stockmann
Jeg er spændt på at se, hvordan han tager det.
Thomas Stockmann
Han bliver sikkert sur over, at det er mig og ikke ham, der har opdaget det.
Katrine Stockmann
Ja, det tror jeg nemlig også.
Thomas Stockmann
Han er så hundeangst for, at der er andre end ham selv, der skal gøre noget godt for
byen.
Katrine Stockmann
Kan du ikke bare dele lidt af æren med ham? Sige, at det var ham, der gav dig idéen
til det?
Thomas Stockmann
Gerne for mig. Når bare der bliver rettet op på det.
(Morten Kiil ind)
Morten Kiil
Hvordan har det lille barnebarn det?
Katrine Stockmann
Han sover.
Morten Kiil
Det var godt. Du står bare der, Thomas - er det rigtigt, hvad jeg hører?

27
Thomas Stockmann
Hvad hører du da?
Morten Kiil.
Det med vandet. Passer det?
Thomas Stockmann
Ja, det gør det. Hvor har du hørt det?
Morten Kiil (kommer ind).
Petra var forbi. På vej til skole.
Thomas Stockmann.
Var hun det?
Morten Kiil.
Ja. Og så fortæller hun mig - jeg troede, hun lavede sjov med mig. Men det ville
ligne hende dårligt.
Thomas Stockmann.
Ja, det ville det.
Morten Kiil.
Men det er altså rigtigt nok?
Thomas Stockmann.
Det kan du stole på, det er. Sæt dig nu lige ned. Det er jo heldigt for byen, ikke?
Morten Kiil
Heldigt?

28
Thomas Stockmann
Ja, at jeg har opdaget det så tidligt.
Morten Kiil
Jo, jo, jo! Men jeg havde nu ikke troet, at du ville lægge dig ud med din egen bror.
Katrine Stockmann
Far...
Morten Kiil
Hvad var det, Petra sagde? Parasitter?
Thomas Stockmann.
Ja, Det er simpelthen fordi, der også er kolibakterier i vandet. Så er der fundet
Cryptosporidium. Det er en parasit, der er beslægtet med giardia lamblia.
Morten Kiil
Nu går du lige udenfor mit fagområde, Thomas. Og du regner med, at du kan få
Peter Stockmann til at tage det alvorligt?
Thomas Stockmann
Jeg håber hele byen vil tage det alvorligt.
Morten Kiil
Hele byen. Ja, det kü bli’e kønt. De har sgu godt af det. De tror altid, det ved alting
bedst selv. Smed mig ud af byrådet som en hund. Lav du bare lidt rav i den, Thomas.
Thomas Stockmann
Jeg tror måske, der er noget, du har misforstået.

29
Morten Kiil
Misforstået? Jeg siger til dig, at hvis du kan få bragt Peter Stockmann og hans
venner i fedtefadet, så giver jeg 10.000 ekstra til de hjemløse til jul.
Thomas Stockmann.
Hold da op. Det var da flot.
(Redaktør Hovstad kommer fra forstuen.)
Hovstad
Hej, (standser.) Nå, undskyld -
Thomas Stockmann
Nej, nej, kom bare ind.
Morten Kiil
A-ja! Hun er også med til det?
Thomas Stockmann
Ja, hun er også med til det.
Morten Kiil
Det er klart. Det skal i avisen. Selvfølgelig. Ja, men så vil jeg overlade det til jer.
Thomas Stockmann.
Nå-nej, du må da gerne blive her, Morten.
Morten Kiil
Jeg skal af sted nu. Men fyr nu godt op under dem.
(Morten Kiil går)

Hovstad
Hvad snakkede han om?
Thomas Stockmann.
Katrines far kan godt have det med at tænke i store sammensværgelser.
Katrine Stockmann
Du skal ikke tage det personligt.
Hovstad
Har du hørt fra sin bror?
Thomas Stockmann
Ikke endnu. Han kommer her om lidt engang.
Hovstad
Jeg har tænkt en del på sagen siden i går aftes.
Thomas Stockmann.
Ja?
Hovstad
For dig som læge og videnskabsmand er det forgiftede vand et rent medicinsk
spørgsmål om sundhed og sikkerhed. Jeg mener, du tænker ikke på, at sagen står
en meget større kontekst.
Thomas Stockmann.
Hvordan det?
Hovstad
Jeg tror, det forgiftede vand kommer fra en helt anden sump.

31
Thomas Stockmann.
Hvad skulle det være for en sump?
Hovstad
Den sump, som hele lokalpolitikken står og rådner i.
Thomas Stockmann
Du lyder som om, du også tænker i store sammensværgelser.
Hovstad
Alle større beslutninger for denne her by bliver efterhånden truffet af en meget lille
kreds af mennesker.
Thomas Stockmann
Jo, jo, men de fleste af de mennesker ved godt, hvad de gør.
Hovstad
Beviste de det, da de anlagde vandforsyningen alt for lavt?
Thomas Stockmann.
Nej, det var selvfølgelig en stor fejl. Men det biir der jo rettet op på nu.
Hovstad
Tror du, det går så let?
Thomas Stockmann
Let eller ej - det skal i hvert fald laves om.
Hovstad
Det bliver det kun, hvis du får medierne på dine side.

32
Thomas Stockmann.
Jeg tror ikke, det bliver nødvendigt. Jeg er sikker på, at min bror /
Hovstad.
/ Jeg har bestemt mig for at gå ind i sagen.
Thomas Stockmann
I avisen?
Hovstad
Ja, selvfølgelig. Det var jo derfor jeg blev redaktør for «Dagbladet». For at komme
den sump af korrupte lokalpolitikere til livs.
Thomas Stockmann
Ja, og den mission var lige ved at tage livet af din avis.
Hovstad
Ja, der var et tidspunkt, hvor vi lige måtte justere kursen for at overleve. Der var fare
for, at dit kurbad ikke ville blive bygget, og der var et par centrale aktører, der skulle
have deres fra os. Det fik de, vi fik vores kurbad, og nu har vi ikke brug for dem mere.
Thomas Stockmann
Vi har måske ikke brug for dem. Men de er stadig centrale aktører.
Hovstad
Som journalist kan jeg ikke lade den her chance passere. Og når vi kører historien i
morgen, er de ude af billedet. Peter Stockmann skal jeg nok holde mig fra - han er
trods alt din bror. Men du er vel enig med mig i, at sandhed skal frem, uanset hvad?
Thomas Stockmann.
Ja, det er klart. Jeg forstår bare ikke helt, hvorfor det nu skal handle om hele byrådet.

33
Hovstad
Du må ikke misforstå mig. Men du ved godt, hvor jeg kommer fra. Jeg kender alt til,
hvad man har brug for på bunden af det her samfund. Man har brug for at være en
reel del af de beslutninger, der afgør, hvilke muligheder, man får. Og man har brug
for en vagthund, der afslører det, når dem på toppen bliver for indspiste.
Thomas Stockmann.
Det er jeg helt enig i.
Hovstad
Desuden kan jeg ikke tage mig selv alvorligt som journalist, hvis jeg ikke går efter
struben på magten, nu hvor chancen er der.
(Det ringer på døren.)
Thomas Stockmann.
Det er min bror. Lige et øjeblik.
(Thomas Stockmann ud. Ind igen med Aslak)
Thomas Stockmann
Nå, det var ikke min bror, men udgiveren af din avis.
Aslak
Goddag. Beklager, at jeg sådan kommer uanmeldt.
Hovstad
Er det mig, du ville ha' fat på?
Aslak
Nej, jeg vidste slet ikke, du var her. Det var Thomas, jeg gerne ville tale med.

34
Thomas Stockmann
Hvad kan jeg gøre for dig?
Aslak.
Er det sandt, hvad Billing fortæller? Har du tænkt dig at skaffe os et bedre
vandværk?
Thomas Stockmann
Ja, til badeanstalten.
Aslak
Ja vel; det tænkte jeg nok. Så kommer jeg for at sige, at den sag vil jeg støtte af alle
mine kræfter.
Hovstad (til doktoren).
Der kan du høre.
Thomas Stockmann
Mange tak for det, men jeg tror sådan set ikke, det bliver nødvendigt.
Aslak
Det kan hurtigt vise sig, at du får brug for støtte fra flere sider. Jeg har kontakt til et
bredt udsnit af borgere her i byen, og vi kan hurtigt mobiliseres. Det er ikke nogen
skade at have flertallet på sin side, Thomas.
Thomas Stockmann.
Det kan du have ret i, men jeg kan bare ikke se, at det skulle spille nogen rolle i det
her tilfælde. Det, jeg har opdaget, er der jo uafviselige beviser for, så sagen er
klokkeklar.

35
Aslak.
For dig, ja. Men når man kender de lokale myndigheder, sådan som jeg gør, så ved
man at de bedst kan lide de tiltag, de selv kommer med. Derfor tænkte jeg, at vi
skulle præparere opinionen lidt.
Thomas Stockmann.
Præparere opinionen?
Aslak
Med elegance og forsigtighed, selvfølgelig. Det med vandværket er en meget vigtig
sag for alle borgere i den her by. Kurbadet er blevet en guldgrube, og den skal vi alle
sammen leve af, især husejerne. Derfor vil vi gerne støtte kurbadet på alle måder.
Og når jeg nu er formand for 3F, så har jeg en vis - nå ja, indflydelse på en hel del
mennesker. Fløj som lav. Hvis jeg nu kan sige det på den måde.
Thomas Stockmann.
Det er der ingen tvivl om, Aslak.
Aslak.
Nej, og derfor ville jeg have let ved at trække i et par tråde, og lave en lille
underskriftsindsamling, så vi har noget i baghånden.
Thomas Stockmann
En underskriftsindsamling?
Aslak.
Ja, som en slags offentlig støtte til din sag. Høfligt og defensivt formuleret
selvfølgelig, så vi ikke tirrer byrådet mere end højst nødvendigt, men alligevel sådan
at ingen er i tvivl om, at du har folket på din side.

36
Thomas Stockmann
Det tror jeg altså ikke er nødvendigt. Der er jo ikke noget at parlamentere om her -
sagen er helt enkel og klar.
Aslak
Igen: for dig, ja. Men forvaltningen her i byen har det med at arbejde meget
langsomt. Medmindre der er tale om sager, der optager folk i byen.
Hovstad
De har brug for at få et lille skub, og det kan vi give dem.
Aslak.
Jo, men rolig nu, Hovstad. Vi skal ikke fare voldsomt frem her, men bare gøde jorden
for at folk kommer over på vores side og gerne ser det vand renset. Så skal der nok
komme bevægelse i sagerne. Jeg ved, hvad jeg taler om. Men jeg skal videre igen,
jeg ville bare selv komme og sige, at du har min fulde opbakning, og dermed har du
byens flertal bag dig, Stockmann.
Thomas Stockmann
Mange tak, Aslak, det er jeg rigtig glad for at høre.
Aslak
Ja. Skal du med ind på redaktionen, Hovstad?
Hovstad
Nej, jeg er på cykel.
Aslak
(til Thomas Stockmann) Ja, tak for nu.
(Han hilser og går)

37
Hovstad
Kan du mærke, hvad der er ved at ske? Nu har vi chancen for at få renset ud og
slippe af med alle de slappe og feje.
Thomas Stockmann
Mener du Aslak?
Hovstad.
Ja, også ham. Han er selv en del af problemet - uanset hvor hæderlig han virker.
Han er ligesom de fleste her. De holder snart med den ene, snart med den anden, og
når det endelig kommer til stykket, så tør de aldrig tage det afgørende skridt.
Thomas Stockmann
Jeg fik nu ellers indtryk af, at han mente, hvad han sagde.
Hovstad.
Lige nu ja. Men jeg tror, vi meget snart får at se, hvem der er vores venner, og hvem
der er vores fjender. Og jeg vil ikke bagefter stå på den side, hvor man har gjort og
undladt ting, man ikke kan leve med.
Thomas Stockmann
Nej, hvem vil det.
Hovstad
Derfor er det nu, vi skal slå til. Alle skatteydere har ret til blive oplyst om den
skandale, byrådet har lavet ved at anlægge en alt for billig vandforsyning, der ender
med at levere forgiftet vand.
Thomas Stockmann.
Godt. Jeg er enig. Men jeg ville gerne lige tale med min bror først.

38
Hovstad
Jeg skriver under alle omstændigheder en baggrundsartikel, så jeg har den klar. Og
hvad gør vi, hvis din kære bror modsætter sig offentliggørelsen af din opdagelse?
Thomas Stockmann
Det gør han da ikke.
Hovstad
Så siger vi det. Men hvis han gør?
Thomas Stockmann
Så - så trykker du bare hele min artikel. Tryk den bare ubeskåret.
Hovstad
Må jeg det? Vil du love mig det?
Thomas Stockmann
Ja, jeg sender den lige til dig. Så kan du i hvert fald læse den. Den er ikke
korrekturlæst, men indholdsmæssigt er den sådan set helt færdig.
Hovstad
Tak, Thomas, (efteraber Aslak) ”Du har flertallet bag dig, Stockmann”. Jeg kører nu.
Vi snakkes.
Thomas Stockmann
Ja. Jeg tror altså ikke, vi får brug for at "præparere opinionen” og spille på
medieorgelet og så videre.
Hovstad
Lad os håbe det. Vi får se. Hej.

39
Thomas Stockmann.
Hej.
(Hovstad ud.)
Thomas Stockmann (gårind i spisestuen).
Katrine - ! Nå, er du kommet hjem, Petra?
Petra (kommer ind, med Thomas S).
Ja, jeg har lige fået fri.
Katrine Stockmann (ind).
Har han ikke været her endnu?
Thomas Stockmann
Peter? Nej. Men jeg har snakket en hel del med Hovstad. Jeg tror, de slår det
temmelig stort op på ’’Dagbladet”. Han har i hvert fald stillet hele sin ’’mediemaskine”
til rådighed, hvis det skulle blive nødvendigt.
Katrine Stockmann.
Men tror du det bliver nødvendigt?
Thomas Stockmann
Aner det ikke. Men det føles da meget godt at have den frie, uafhængige presse på
sin side. Og - nåja - Aslak var her også.
Katrine Stockmann
Aslak? Hvad ville han?

40
Thomas Stockmann
Også støtte mig. I kraft af den indflydelse det giver ham, at han er formand for 3F. De
vil støtte mig alle sammen, hvis det skulle knibe. Ved I, hvad der står bag mig lige
nu?
Katrine Stockmann.
Bag dig? Nej; hvad har du for noget bag dig?
Thomas Stockmann
Den præparerede, lokale opinion.
Katrine Stockmann.
OK. Er det godt?
Thomas Stockmann
Det synes jeg da, det er. Det er da ikke helt skidt, hvis mine medborgere er glade for
det, når jeg gør noget, som i den sidste ende kommer dem selv til gode.
Petra.
Det kan jeg godt forstå. Du udretter faktisk noget, far!
Thomas Stockmann
Ja! Og endda for min egen fødeby! (Det ringer på døren) Det er Peter.
(Thomas ud, ind med Peter. Katrine og Petra hilser også).
Thomas Stockmann
Nå? Alt godt?
Peter Stockmann.
Jo tak, fint. Jeg fik din artikel om vandforholdene ved kurbadet i går aftes.

41
Thomas Stockmann.
Ja. Har du læst den?
Peter Stockmann.
Ja, det har jeg.
Thomas Stockmann.
Og hvad siger du så til det?
Peter Stockmann (med et sideblik).
Hm-
Katrine Stockmann
Kom, Petra.
(hun og Petra ud.)
Peter Stockmann
Var det nødvendigt at foretage alle de undersøgelser bag min ryg?
Thomas Stockmann
Så længe jeg ikke havde endelige bekræftelser på mine fund, ville jeg ikke ulejlige
dig.
Peter Stockmann
Og det, mener du altså, du har nu?
Thomas Stockmann
Ja, det har du vel selv overbevist dig om.

42
Peter Stockmann
Har du tænkt dig at fremlægge din artikel som et officielt dokument for kurbadets
bestyrelse?
Thomas Stockmann.
Ja. Noget må der jo gøres ved det her. Og helst med det samme.
Peter Stockmann.
Du bruger, som sædvanligt, nogle ret tilspidsede formuleringer i din artikel. Du skriver
blandt andet, at det, vi byder vore badegæster, er ”en permanent forgiftning”.
Thomas Stockmann.
Jeg ved ikke, hvad du ellers vil kalde det. De både drikker og bader i vand, der er
forgiftet. Og det er syge mennesker, vi taler om. Folk, der kommer her, fordi de tror,
de kan få det bedre af et ophold i vores kurbad. Og de betaler os endda for det i dyre
domme.
Peter Stockmann
Og så kommer du til den for dig eneste logiske konklusion: At vi skal anlægge en helt
ny kloak, som kan optage de påståede urenheder fra Mølledalen, og at
vandledningen skal lægges helt om.
Thomas Stockmann
Ja, har du en bedre løsning? Jeg har ikke.
Peter Stockmann
I formiddags skulle jeg lige ind til stadsingeniøren. Og så forelagde jeg ham - sådan
mest for sjov - de her foranstaltninger som noget, vi måske skulle overveje engang i
fremtiden.
Thomas Stockmann.
Engang i fremtiden?

43
Peter Stockmann
Han trak lidt på smilebåndet af mit ekstravagante forslag. Det er ikke sådan, at du
har gidet at regne på, hvad det, du foreslår, ville komme til at koste?
Thomas Stockmann
Nej, det er ikke mit område.
Peter Stockmann.
Nej. Men efter hvad stadsingeniøren sagde, så er der tale om et trecifret
millionbeløb.
Thomas Stockmann
Ville det virkelig blive så dyrt?
Peter Stockmann.
Ja. Og så kommer det værste. Projektet ville tage mindst to år.
Thomas Stockmann
To år?
Peter Stockmann
Mindst. Og hvad skal vi så gøre med badet imens? Skal vi lukke det? Ja, det ville vi
blive nødt til. Eller tror du måske vi ville kunne få gæster, når det rygte kom ud, at
vandet skulle være sundhedsfarligt?
Thomas Stockmann
Jamen, Peter, det er det jo.

44
Peter Stockmann.
Og så alt det nu, - lige akkurat nu, hvor badet er i vækst. Nabobyerne har også visse
forudsætninger for at kunne blive populære badesteder. Tror du ikke, at de ville få
anlagt kurbade i en vis fart og snuppe alle vores kunder? Selvfølgelig ville de det. Og
så stod vi der. Vi ville højst sandsynligt ende med at nedlægge hele det kostbare
anlæg. Og så havde du ruineret din fødeby.
Thomas Stockmann
Havde jeg? Ruineret?
Peter Stockmann
Det er udelukkende i kraft af kurbadet, at byen har nogen nævneværdig fremtid for
sig. Det tror jeg, du ved lige så godt som jeg.
Thomas Stockmann.
Men hvad har du da tænkt, at der skal gøres?
Peter Stockmann.
Der er ikke noget i din artikel, der overbeviser mig om, at vandforholdene ved badet
er så betænkelige, som du fremstiller dem.
Thomas Stockmann.
Fakta er, at forholdene højst sandsynligt er værre end det, jeg beskriver. Eller det
bliver de i hvert fald til sommer, når varmen kommer.
Peter Stockmann
Som sagt, tror jeg nu, du overdriver en hel del. Du er en dygtig læge. Og det er din
opgave at træffe de nødvendige forholdsregler og forebygge skadelige indvirkninger,
hvis de faktisk viser sig at eksistere.
Thomas Stockmann.
Og så -? Hvordan skal det så gå videre -?

45
Peter Stockmann
Den etablerede vandforsyning ved badet er nu engang et faktum. Det må man leve
med. Og så vil forvaltningen - på et tidspunkt og indenfor den budgetramme, vi nu
engang har - selvfølgelig se på, om ikke det skulle være muligt at få indført visse
forbedringer.
Thomas Stockmann
Og du går ud fra, at jeg villigt spiller med i den form for embedsmisbrug?
Peter Stockmann
Embedsmisbrug?
Thomas Stockmann.
Ja, det ville være embedsmisbrug. Et bedrageri, en løgn, en klokkeklar forbrydelse
imod borgerne, imod hele samfundet!
Peter Stockmann
Jeg kan, som jeg sagde lige før, ikke nå til den overbevisning, at der er nogen
egentlig overhængende fare på færde her.
Thomas Stockmann
Selvfølgelig kan du det! Det er umuligt andet. Det er ikke noget specielt komplekst
fænomen det her, og min beskrivelse i artiklen er du slet ikke dum nok til at tage fejl
af, Peter. Du vil bare ikke være ved det. Og det er fordi, det var dig, der fik
gennemført, at både badebygningerne og vandværket blev lagt, hvor de nu ligger.
Og det er den pokkers fejltagelse, du ikke vil indrømme.

46
Peter Stockmann
Og selv hvis du nu havde ret i det - hvad så? Min eneste interesse er den her bys
fremtid. Men hvad der skader mig, skader også byrådet og dermed byen. Derfor - og
af diverse andre grunde - er det mig magtpåliggende, at din artikel ikke indleveres til
kurbadets bestyrelse. Den må holdes tilbage af hensyn til alle borgere i byen. Jeg
skal så på et senere tidspunkt indbringe sagen til diskussion i byrådet, og vi skal gøre
vores bedste i stilhed. Men der må ingenting offentliggøres - ikke et eneste ord - om
det her fatale anliggende.
Thomas Stockmann.
Ja, det kan du så ikke forhindre, Peter.
Peter Stockmann
Det skal forhindres.
Thomas Stockmann
Det kan du ikke, siger jeg. Der er alt for mange, der ved det.
Peter Stockmann
Ved det? Hvem? Du siger ikke, du har fortalt det til vores lokale mediehelte?
Thomas Stockmann
Jo, også dem. Uden jeres paniske angst for dårlig medieomtale ville I jo aldrig
nogensinde træffe en eneste beslutning til fordel for den almindelige borger.
Peter Stockmann
Du er helt ekstremt ubetænksom, Thomas. Har du slet ikke tænkt på, hvilke
konsekvenser det her kan have for dig selv?
Thomas Stockmann
Konsekvenser for mig?

47
Peter Stockmann
For dig og din familie, ja.
Thomas Stockmann
Hvad fanden skal det sige?
Peter Stockmann
Jeg synes godt, vi kan sige, at jeg mere end en gang har vist mig som en hjælpsom
bror, når det var nødvendigt.
Thomas Stockmann
Ja, det har du, og det takker jeg dig også for.
Peter Stockmann
Det behøver du ikke. Jeg har jo til dels været nødt til det - for min egen skyld. Jeg
har altid håbet, at du ville falde nogenlunde til ro, når jeg hjalp dig til at få en fast
stilling og en stabil økonomi.
Thomas Stockmann
Hvad for noget? Gjorde du det for din egen skyld?
Peter Stockmann
Til dels, ja. Du ved udmærket, hvor hurtigt en politisk karriere kan standses, hvis ens
egen bror laver skandale gang på gang.
Thomas Stockmann
Og det synes du, jeg gør?

48
Peter Stockmann
Ja, det gør du desværre, uden at du selv ved det. Du har altid været alt for klar til
strid og oprør. Det ligger i dig. Så snart du får færten af selv den mest banale og
harmløse fejl, så skriger du op. Og jo mere medieopmærksomhed, du kan få, jo
bedre. Du kan ikke styre det.
Thomas Stockmann
Har jeg måske ikke ret til at ytre mig, når jeg har fået en tanke, som vedkommer alle
samfundsborgere?
Peter Stockmann
Samfundsborgerne står ikke og mangler dine tanker, Thomas. De har det glimrende
med de gode, gamle tanker, de allerede har.
Thomas Stockmann
Og det står du bare her og siger uden videre?
Peter Stockmann
På et eller andet tidspunkt bliver jeg jo nødt til at sige det til dig lige ud. Indtil nu har
jeg forsøgt at undgå det, fordi jeg ved, hvor irritabel du er. Men nu må jeg sige
sandheden, Thomas. Du har ingen anelse om, hvor meget du skader dig selv, hver
gang du kommer susende på den dér måde. Du beklager dig over byrådet og
forvaltningen, hvis det da ikke ligefrem er selve regeringen, den er gal med. Du
forsømmer aldrig en anledning til at føle dig tilsidesat elle endda forfulgt. Men hvad
havde du regnet med? Når man er en så besværlig mand, som du er, så bliver folk jo
nødt til at være lidt på vagt overfor dig.
Thomas Stockmann.
OK. Nu er jeg også besværlig.

49
Peter Stockmann.
Ja, Thomas, du er en meget besværlig mand at arbejde sammen med. Det har jeg
oplevet mange gange. Du tager ingen hensyn til andre end dig selv og dine ’’tanker”.
Og så glemmer du forbavsende hurtigt, at det er mig, du kan takke for dit job.
Thomas Stockmann
Jeg var selvskrevet til mit job. Ingen kunne have fået det foran mig. Jeg var den
første, som så, at byen kunne tjene penge på et kurbad. Og jeg var den eneste, der
så det dengang. Jeg stod alene og kæmpede for den tanke, og jeg skrev og skrev.
Peter Stockmann
Ja. Det gjorde du. Men dengang var det endnu ikke det rette tidspunkt for byen. Men
det kunne du selvfølgelig heller ikke bedømme ovre fra Københavns Universitet. Men
da så det rette øjeblik kom, da tog jeg - og de andre - sagen i egne hænder /
Thomas Stockmann
/ Ja, og så forkludrede I hele min herlige plan. Ja, det viser jo virkelig, hvor
topprofessionelle I er, her ude i lokalsamfundet.
Peter Stockmann
Så vidt jeg kan se, viser det kun, at du igen leder efter et afløb for al din aggressive
energi. Du kan ikke tåle nogen autoritet over dig; du ser skævt til enhver, der har en
overordnet, administrativ stilling; du betragter os alle som dine personlige fjender.
Men nu har jeg gjort dig opmærksom på, hvilke interesser der står på spil for hele
byen - og dermed også for mig. Og derfor, Thomas, er der ikke nogen forhandling i
forhold til det ultimatum, jeg bliver nødt til at stille dig.
Thomas Stockmann
Ultimatum?

50
Peter Stockmann.
Når du nu har været åbenmundet nok til at omtale den her sag for uvedkommende,
selvom den burde have været bevaret som en direktionshemmelighed, så kan sagen
naturligvis ikke dysses ned. Alle mulige rygter vil sprede sig vidt omkring, og alle
konspirationsteoretikerne vil labbe det i sig og digte videre og gøre det hele endnu
værre. Derfor er det helt afgørende, at du offentligt imødegår den type rygter.
Thomas Stockmann.
Jeg? Hvordan det? Det forstår jeg ikke.
Peter Stockmann.
Jeg forventer, at du ved fornyede undersøgelser kommer til det resultat, at sagen
ikke er nær så farlig og betændt, som du troede i første omgang.
Thomas Stockmann
Aha. Det forventer du.
Peter Stockmann.
Endvidere forventer vi, at du har og offentligt udtaler den tillid til bestyrelsen, at den
grundigt og samvittighedsfuldt vil foretage det fornødne for at afhjælpe mulige
ulemper eller gener.
Thomas Stockmann
I kan ikke løse det her ved at feje lidt ind under gulvtæppet her og lyve lidt der, sådan
som I plejer. Det går galt, det jeg fuldkommen overbevist om, Peter.
Peter Stockmann
Som funktionær har du ikke lov til at have dine egne overbevisninger.
Thomas Stockmann
Ikke lov?

51
Peter Stockmann
Som funktionær, siger jeg. Som privatperson - herregud, da kan du være overbevist
om lige hvad du vil. Men som underordnet tjenestemand ved badet har du ikke lov til
at udtale nogen overbevisning, som står i strid med dine foresattes.
Thomas Stockmann.
Nu tror jeg faktisk, du er for langt ude, Peter. Skulle jeg, som læge, ikke have lov til /
Peter Stockmann.
/ Det anliggende, vi taler om her, er ikke et rent videnskabeligt eller medicinsk
anlæggende. Det er et kombineret anliggende. Det er både et teknisk og et
økonomisk anliggende.
Thomas Stockmann
Det er fint, du. Kald det, hvad fanden du vil. Jeg har ret til at udtale mig om alle
anliggender i hele verden!
Peter Stockmann.
Jamen gør da endelig det. Bare ikke om badets - det forbyder vi dig.
Thomas Stockmann
I forbyder?
Peter Stockmann.
Jeg forbyder dig det, - jeg , din øverste foresatte; og du har at gøre, som jeg siger. Er
det klart?
Thomas Stockmann
Peter, hvis ikke det var fordi du var min bror /
Petra (river døren op).
/ Far, det skal du ikke finde dig i det der!

52
Katrine Stockmann (efter hende).
Petra...
Peter Stockmann
Nå. I står på lur derinde?
Katrine Stockmann.
Der er så lydt; vi kunne ikke undgå at /
Petra
Jo, jeg stod og lyttede.
Peter Stockmann
Ja, ja. Det er fint med mig.
Thomas Stockmann
Du var i gang med noget om, at jeg ikke har lov at tale, og jeg skulle lystre, var det
det?
Peter Stockmann
Du har selv tvunget mig til at tale til dig på den måde.
Thomas Stockmann
Og så skal jeg i en offentlig erklæring slå mig selv på munden?
Peter Stockmann
Vi opfatter det som absolut nødvendigt, at du kommer med en offentlig udtalelse,
sådan som jeg lige har beskrevet det for dig.
Thomas Stockmann
Og hvis jeg nu ikke - lystrer?

53
Peter Stockmann.
Så udsender vi selv en pressemeddelelse, der vil berolige offentligheden.
Thomas Stockmann
Gør I bare det. Så udtaler jeg mig imod jer. Og jeg kommer til at bevise, at jeg har ret
og at I har uret. Og hvad vil I så gøre?
Peter Stockmann
Så vil jeg ikke kunne forhindre, at du bliver afskediget.
Thomas Stockmann.
Hvad?
Petra
Far, han står og truer med at fyre dig.
Katrine Stockmann.
Afskediget?
Peter Stockmann.
Afskediget som badelæge. Jeg vil i så fald være tvunget til at sørge for, at du bliver
sagt op med øjeblikkelig virkning. Fjernet fra alt, der har med badet at gøre.
Thomas Stockmann
Det tør du ikke.
Peter Stockmann
Er du sikker på det?
Petra.
Peter, sådan kan du ikke opføre dig overfor en mand som far.

54
Katrine Stockmann
Vent nu lige lidt, Petra.
Peter Stockmann (ser på Petra).
Aha, der er allerede én i opinionen, der er blevet overbevist. Selvfølgelig, (til Katrine
Stockmann) Katrine, du er sikkert den fornuftigste her i huset. Brug den indflydelse,
du måtte have på din mand. Få ham til at indse, hvilke konsekvenser det her kan få
for både ham selv og hans familie. I har jo to at tænke på nu.
Thomas Stockmann
Min familie skal du ikke blande dig i /
Peter Stockmann.
/ både for hans familie, siger jeg, og for den by, han bor i.
Thomas Stockmann
Det er jo mig, der vil byens bedste. Jeg vil afsløre de mangler, som før eller siden
alligevel ser dagens lys. I den sidste ende vil alle kunne se, at jeg elsker min fødeby.
Peter Stockmann.
Du, som i forblindet trods går hen og afskærer byens vigtigste indtægtskilde.
Thomas Stockmann
Den kilde er forgiftet, menneske! Er du gal? Vi lever af at bilde en masse mennesker
ind, at de kan blive raske af at bade i og drikke af vores vand - som bl.a. indeholder
store mænger colibakterier. De dannes i afføring. Er du med? Vi lever af løgn,
humbug og lortevand.

55
Peter Stockmann.
Hvilken planet bor du på? Det er jo alt sammen vanvittige overdrivelser, for ikke at
sige frugter af din sædvanlige paranoia og sensationshunger. Til din information, så
er det her samfund et demokrati, og det vil sige, at vi i fællesskab træffer
flertalsafgørelser. Men du synes jo i virkeligheden, at du er hævet over det folkelige
fællesskab. Du er så elitær, at du i virkeligheden hader folket.
Thomas Stockmann
Ud. Gå med dig.
Katrine Stockmann
Thomas!
Petra
Tag det nu roligt, far!
Peter Stockmann
Nu er du advaret. Og tænk nu lige over, om du ikke alligevel synes, du har en slags
ansvar overfor din familie.
(Peter Stockmann ud)
Thomas Stockmann
Og det skal man stå og høre på. Her. I mit eget hus, Katrine!
Katrine Stockmann
Ja, han er belastende. Men også bare lidt ynkelig.
Petra
Hvis bare der var en eller anden måde, vi kunne ramme ham på.

56
Thomas Stockmann
Det er min egen skyld. Jeg skulle for længst have sagt fra overfor ham og hele hans
lille, lokale byråd. ”Du hader folket”. ”Du er elitær". Som om han nogensinde har
været interesseret i noget som helst andet end sig selv og sin "karriere”. Sådan en
lille fedtspiller og lokalhelt.
Katrine Stockmann
Jeg er helt enig. Men ikke desto mindre, så har han magten.
Thomas Stockmann
Men jeg har ret.
Katrine Stockmann
Ja da. Du har ret. Men hvad nytter det, når det er ham, der bestemmer. Magten
vinder.
Petra
Mor, hvad er det, du står og siger?
Thomas Stockmann
Så du mener slet ikke, det betyder noget - i et frit samfund - om man faktisk har ret?
Om det man siger vitterligt er sandt?
Katrine Stockmann
Det betyder noget for mig. Men ikke i det magtspil her, nej.
Thomas Stockmann
Arh, du er så.... småborgerlig, hver gang det kommer til stykket. Og hvad med
medierne? Og det folkelige flertal? Dem har jeg på min side. De udgør vel også en
vis magt, skulle jeg mene!

57
Katrine Stockmann
Thomas, du har da vel forhåbentlig ikke tænkt dig ...?
Thomas Stockmann
Ikke tænkt mig ...?
Katrine Stockmann
Ja, at gå i krig med din bror for alvor?
Thomas Stockmann
Hvad fanden vil du ellers have jeg skulle gøre? Skal jeg ikke stå ved det, som er
rigtigt og sandt?
Petra.
Ja, det spør’ jeg godt nok også om?
Katrine Stockmann
Men det nytter jo ingen verdens ting. Når de ikke vil, så vil de ikke.
Thomas Stockmann
Nå, nå. Vent du bare, Katrine, så skal du se, jeg skal nok vinde den krig.
Katrine Stockmann
Det eneste du vinder er en fyreseddel.
Thomas Stockmann
Der findes værre ting end det. Jeg vil ikke leve i et samfund, som accepterer sådan
nogen forhold.
Katrine Stockmann.
Vi er en familie, Thomas.

58
Petra.
Det skal han da ikke, tænke på, mor, vi skal nok klare os.
Katrine Stockmann
Ja, du skal nok klare dig. Du kan jo i værste fald flytte hjemmefra. Det er lidt noget
andet med Ejlif. Ja, og os to, Thomas. Vi havde en plan med at flytte herover, har du
glemt den?
Thomas Stockmann
Du kan da ikke mene, at jeg skal lade mig kyse af min bror og hans bande af hel- og
halvkorrupte lokalpolitikere? Hvordan skulle jeg så kunne forlange at Petra og Ejlif
nogensinde skulle kunne tage mig alvorligt?
Katrine Stockmann
Ja, det véd jeg ikke. Men jeg ved, at hvis du først bider dig fast i det her, så slipper
du ikke før du er blevet fyret. Og så står vi der igen, og skal kæmpe os igennem uden
fast indtægt. Og det gør jeg simpelthen ikke, Thomas. Ikke igen, jeg orker det ikke.
Forstår du, hvad jeg siger til dig?
Thomas Stockmann
Så det lykkedes altså Peter at bruge dig til at gøre det til et valg mellem idealer og
familie? Det er sgu da for plat, Katrine.
Katrine Stockmann
Ja, Peter er plat, klart, og han burde ikke opføre sig sådan overfor dig. Men
herregud, der er så meget, der er uretfærdigt, og nogen gange, må man bare... ja, se
den anden vej. (barnegråd indefra) Det er Ejlif, jeg skal nok tä ham. Så kan du
tænke lidt over, om du vil gøre det mod ham.
(Katrine ud)

59
Thomas Stockmann
Ejlif... Nej, de skal ikke få mig ned med nakken så let. Aldrig.
(han går ud)
Petra.
Far er god nok. Han gir sig ikke så let.

60
# TREDJE AKT.
(På ’’Dagbladets redaktionskontor. Hovstad arbejder ved PC. Lidt efter kommer
Billing ind med et print af Thomas Stockmanns artikel.)
Billing
OK.
Hovstad (skrivende).
Har du læst den?
Billing
Ja.
Hovstad
Han er hård, ikke?
Billing
Hård? Han er benhård.
Hovstad
Lige hvad vi har brug for.
Billing
Der ruller hoveder, hvis vi trykker det her.
Hovstad (vender sig).
Hey, hey. Aslak står lige derinde.
Billing (dæmper stemmen).
Aslak er en vatpik. Han tør aldrig noget. Men den her gang gør vi det, ikke? Vi kører
den her, ikke?

61
Hovstad.
Jo, medmindre Peter Stockmann gir sig uden kamp.
Billing
Det ville næsten være lidt kedeligt.
Hovstad
Han er sådan set på den uanset, hvad han gør. Hvis han ikke går med til sin brors
forslag, får han alle småborgerne på halsen: fagforeningerne og alle de andre. Og
hvis han går med til det, lægger han sig ud med de store aktionærer i badet, som
indtil nu har været hans bedste støtter.
Billing
Selvfølgelig. Det bliver ikke billigt for dem, når det her kommer frem.
Hovstad
Nej, det gør det ikke ligefrem. Og så ruller den. Så kan vi herfra nærmest dagligt køre
historier om, at Peter Stockmann er inkompetent i både den ene og den anden sag.
Og så begynder der at komme krav om, at vi skal have andre folk til magten i
byrådet, så det faktisk repræsenterer den virkelige befolkning i byen.
Billing
Jeg ser det, - jeg ser det; vi står lige ved begyndelsen til en revolution!
(Thomas Stockmann kommer gennem døren til venstre i baggrunden.)
Hovstad
Nå, der har vi badelægen.
Thomas Stockmann
Bare tryk den, Hovstad!

62
Hovstad
Skal vi gøre det?
Billing
Ja!
Thomas Stockmann.
Bare tryk den, siger jeg. Du kan tro, vi skal gøre det. Nu bli’r der krig, Billing!
Billing
Krig på kniven, og kiven på struben!
Thomas Stockmann
Artiklen er kun begyndelsen. Jeg har allerede udkast til fire-fem andre artikler i
hovedet. Hvor er Aslak?
Hovstad
Fire-fem andre artikler?
Billing (råber).
Aslak, gider du ikke lige komme herind?
Hovstad
Om samme emne?
Thomas Stockmann
Ikke direkte. Det kommer alt sammen fra vandværket og fra kloakken, men det
handler om noget meget større. Nu skal de her strukturer rives ned.
As lak (ind).
Rives ned? Skal badet helt rives ned?

63
Hovstad
Nej, nej, Aslak. Slap nu bare af.
Aslak (opdager Thomas Stockmann).
Hvad sagde din bror til den?
Thomas Stockmann
Han erklærede krig. Forsøgte sågar at afpresse mig. Truede med at få mig fyret, hvis
jeg ikke holder kæft.
Hovstad
Det sagde han ikke.
Thomas Stockmann
Det gjorde han. Ordret. Han vil gøre hvad som helst for at beholde sin magt. Om det
så er at forgifte hele byen.
Aslak
Hids dig nu ikke op, Thomas, vi er alle på din side, det ved du. Vi skal bare spille den
med ro og elegance.
Thomas Stockmann
Hvad synes du om min artikel, Hovstad?
Hovstad
Jeg synes, det er en lortetekst.
Thomas Stockmann
Hvad?!

64
Hovstad.
Det var for sjov. Det er en fantastisk artikel. Man behøver ingen medicinsk
uddannelse for at kunne følge dit argument. Du skriver så enkelt og rent. Du skulle
være blevet journalist. Jeg mener det.
Thomas Stockmann
Tak, jeg har et job.
Aslak.
Så vi trykker?
Hovstad
Det gør vi. Den er på gaden i morgen tidlig.
Thomas Stockmann
Perfekt. Så vil jeg gå hjem og skrive på mine andre idéer. Nu skal hele byen få at
høre, hvad det er for en korrupt bande, de bliver styret af.
(Thomas Stockmann ud)
Hovstad
Han kan blive sindssygt nyttig for os.
Aslak
Ja, så længe han holder sig til det med badeanstalten. Men hvis han går videre, så
skal vi ikke følge med.
Hovstad
Det kommer nu helt an på /
Billing
/ Hvorfor er du altid så skide bange, Aslak?

65
Aslak
Det har ikke noget at gøre med at være bange. Jeg skal bo i den her by. Og jeg ved
at erfaring, at der ikke kommer noget godt ud af at lægge sig ud med for mange
parter på en gang.
Billing
Hvorfor ikke?
Aslak
Man skal altid sørge for at de forskellige interesser er holdt i nogenlunde balance.
Billing
Hvorfor skal man det? Giftigt vand i badeanstalten - og magthaverne forsøger at tie
det ihjel. Det er sgu da en skandale, og der skal ryge hoveder på det.
Aslak.
Ja, ja. Så kører vi den her skandale, og så ryger byrådet. Så langt så godt. Men
hvem kommer så til at stå bag roret? Hvad nu hvis det er den sande inkompetence,
der kommer til. Du aner ikke hvor meget skade et dårligt byråd kan nå at udrette i en
valgperiode. Det er ikke småting. Det er bare det, jeg siger.
Billing
Du er bare bange for dine boligejeres interesse. Sæt nu huspriserne falder - uha-
uha. Så er vi måske alligevel ikke blevet millionærer af vores boliginvestering. Så
snart folk ejer et eller andet, skider de på sandheden.
Aslak.
Nu har jeg været lidt længere i den her branche end dig. Og jeg ved, at hvis man vil
ændre noget, så kan det kun ske i mange små skridt.
Hovstad.
Skridt så små, at man i virkeligheden står bomstille.

66
Billing
Lige nøjagtig.
As lak (peger på Billings stol)
Ved du hvem, der sad i den der før dig? Stensgård. Nu sidder han i byrådet.
Billing
Bare fordi man sidder i en medløbers stol, behøver man jo ikke selv at være det.
Hovstad
Jeg forråder ikke det, jeg tror på.
Billing
Det gør jeg heller ikke.
Aslak
Nej, nej. Det tror jeg da heller ikke. Men jeg undrer mig lidt over, hvorfor du, Billing
har søgt den stilling som kommunkationsmedarbejder i borgmesterens forvaltning
Billing
Jeg -!
Hovstad
Har du det, Billing?
Billing
Jamen altså... jeg ser det som en chance for at revolutionere systemet indefra.

67
Aslak.
Det er også lige meget; det rager ikke mig. Jeg prøver også bare at sige, at folk kan
overbevises. Jeg ved godt, I synes, jeg er lidt inkonsekvent eller vag. Men i
virkeligheden har jeg ikke ændret mine grundlæggende holdninger. I modsætning til
en hel del andre, der - ligesom jeg - har bekæmpet indspiste magthavere. Dog har
jeg lært og erfaret, at man opnår meget mere med små reformer, kompromiser og
forhandlinger, end når man stiller sig op og udråber den store revolution. I den sidste
ende vil vi det samme. Tænk lige lidt over det.
Hovstad
Aslak, nu er det femte gang, jeg læser den her sætning.
Aslak.
Du kan måske forklare Billing, hvad jeg taler om.
Billing
Jeg har forstået.
Aslak.
Nå! Jamen, det er da fint. Jeg går ind igen.
(han går ind i trykkeriet.)
Billing
Skulle vi ikke se og slippe af med ham, Hovstad?
Hovstad
Kender du nogen anden, som kan finansiere trykning og det hele?
Billing
Hvad med Thomas? Kunne han ikke være vores udgiver?

68
Hovstad
Thomas har ingen penge.
Billing
Nej, men det har hans svigerfar.
Hovstad (skrivende).
Morten Kiil? Det tror jeg ikke.
Billing.
Nej? Han har ikke noget arbejde, og alligevel er han tydeligvis ikke nogen fattigrøv.
Han har kassen, det er helt sikkert. Se bare, hvordan han går klædt.
Hovstad
Og så går du ud fra, at han er stenrig?
Billing.
Jeg går ikke ud fra noget.
Hovstad
Nej, og hvis jeg var dig ville jeg heller ikke gå ud fra, at jeg skulle til at være
kommunikationsmedarbejder i borgmesterens afdeling. Du får ikke det job, det kan
jeg godt sige dig.
Billing
Det ved jeg da udmærket. Jeg har søgt den for at få afslag. Sådan et afslag giver mig
kraft og mod til at fortsætte kampen mod systemet.
Hovstad
OK. Fint.
(Petra Stockmann ind)

69
Billing
Hej, Petra
Hovstad (rejser sig).
Nej, er det dig. Hej.
Petra
Ja, I må undskylde -
Hovstad (rykkeren lænestol frem).
Nej, nej - Vil du ikke sidde ned?
Petra
Nej tak; jeg går med det samme.
Billing
Jeg henter lige en kop kaffe
(Billing ud)
Hovstad
Hvad er det der?
Petra
Det er den engelske fortælling.
Hovstad
Kommer du tilbage med den allerede?
Petra.
Ja, jeg ikke vil oversætte den.

70
Hovstad
Det aftalte vi da.
Petra
Ja, men dengang havde jeg ikke læst den. Og det havde du vist heller ikke.
Hovstad
Nej. Jeg får ikke læst så meget skønlitteratur, det ved du godt.
Petra
Netop. Derfor ville jeg høre, om der ikke var noget andet. Den her kan I ikke bruge.
Hovstad
Hvorfor ikke det?
Petra
Fordi den modsiger alt, hvad I ellers laver.
Hovstad
Det tror jeg nu ikke er så vigtigt.
Petra.
Det er en småborgerlig sødsuppehistorie. Den handler om, at en overnaturlig kraft
tager sig af de såkaldt gode mennesker her i verden og leder alting til det bedste for
dem til sidst, og at alle de såkaldt onde mennesker får sin straf.
Hovstad
Det lyder da fint. Vores målgruppe ville elske det.
Petra.
Er du sikker på, du vil give din målgruppe lige nøjagtigt, hvad de ønsker sig? Du tror
jo ikke et ord af det. Du ved godt, at virkeligheden snarere er den modsatte.

71
Hovstad
Jeg er selvfølgelig helt enig med dig. Men en ting er den personlige, private Hovstad,
og noget lidt andet er Hovstad, redaktøren af Dagbladet. Det er to forskellige
kasketter. Nogen gange må redaktøren give vores målgruppe noget, som jeg
personligt aldrig ville købe. Hvis vi giver læserne lidt af det, de gerne vil have - for
eksempel den her søde historie - så er de mere tilbøjelige til også at læse vores
kritiske og dybdeborende artikler. De bliver ligesom mere trygge.
Petra
Så udspekuleret tror jeg ikke du er. Du stiller ikke fælder op for dine læsere som en
anden edderkop.
Hovstad (smiler).
Det er dejligt at du har så pæne tanker om mig. Det er også mere Billings tankegang,
jeg gengav.
Petra
Billings?
Hovstad
Ja, det var i hvert fald sådan han argumenterede her forleden. Det er ham, der er helt
vild efter at få den novelle trykt.
Petra.
Han er da ellers altid så revolutionær og radikal.
Hovstad.
Nah, Billing er til lidt af det hele. Han har også søgt en stilling som
kommunikationsmedarbejder ved kommunen.
Petra.
Det tror jeg ikke, han har. Hvorfor skulle han det?

72
Hovstad
Ja, det må du spørge ham om.
Petra
Det havde jeg aldrig troet om ham.
Hovstad
Hvorfor ikke? Som journalist kan man alligevel ikke udrette det helt store.
Petra
Mener du virkelig det?
Hovstad
Nogen gange tænker jeg sådan.
Petra.
Måske ikke i den daglige nyhedskværn. Men nu har I jo taget fat på en sag, der
betyder noget.
Hovstad
Du tænker på din fars artikel?
Petra
Præcis. Nu burde du da føle dig som en journalist, der gør en forskel.
Hovstad
Ja, men det føler jeg også lidt, at jeg gør.
Petra
Ja, ikke? Jeg synes, det er så modigt og vigtigt, det du og Billing gør. I kæmper
virkelig for de oversete historier og for at få folk til at tænke på en anden måde.

73
Hovstad.
I det her tilfælde spiller det nu også en vis rolle, at det er din far, der kommer med
artiklen.
Petra
Hvad? Handler det bare om det ? Jeg troede det handlede om at få sandheden frem?
Hovstad
Jo, - jo også det, selvfølgelig.
Petra
Nej, nej - nu skal du ikke løbe fra din fortalelse. Nu kan jeg ikke tro på dig
nogensinde igen.
Hovstad.
Du kan da ikke blive vred over, at jeg gerne vil hjælpe din far?
Petra.
Det, jeg bliver vred over, det er, at du ikke har været ærlig. Du har blidt far - og mig
for den sags skyld - ind, at det for dig handler om sandheden og om at gøre det, der
tjener samfundet bedst. Og nu afslører du, at det bare er en vennetjeneste. Du er
ikke et hak bedre end det, du bekæmper.
Hovstad
Petra, sådan skulle du nok ikke tale til mig. Ikke lige nu i hvert fald.
Petra
Hvorfor ikke lige nu?
Hovstad
Fordi din far ikke kan undvære min hjælp.

74
Petra
Magtliderlig er du også. Og indbildsk.
Hovstad
Slap nu af, Petra. Det var bare noget jeg sagde, du skal ikke tage det så alvorligt.
Petra
Jeg kan sagtens selv finde ud af, hvad jeg skal tage alvorligt. Jeg går nu.
(Petra ud, Aslak ind)
Aslak (ser Petra)
Travl pige. Nå, vi har gæster, Hovstad.
Hovstad
Nå, hvem?
Aslak
Peter Stockmann står derude.
Hovstad
Peter Stockmann?
Aslak
Ja, han vil tale med dig. Han kom ind ad bagdøren. Han ville ikke ses, forstår du.
Hovstad
Hvad kan det være for noget? Nej vent, jeg skal selv -
(Hovstad byder Peter Stockmann komme ind.)

75
Hovstad
Hold udkig, Aslak, så der ikke er nogen -
Aslak.
Jeg forstår -
(Aslak ud.)
Peter Stockmann.
Du havde nok ikke ventet at se mig her.
Hovstad
Nej, det havde jeg egentlig ikke.
Peter Stockmann (ser sig om).
Nå, det er her I sidder og bedriver dybdeborende journalistik. Jamen, det er da fint.
Hovstad
Ja, det /
Peter Stockmann
/ Og nu kommer jeg sådan uden videre og lægger beslag på jeres tid.
Hovstad
Hvad kan vi hjælpe det fremtrædende byrådsmedlem med? Vil du ikke sidde ned?
Peter Stockmann (sætter sig ved bordet).
Tak.
(Hovstad sætter sig ligeledes ved bordet.)

76
Peter Stockmann
Jeg har haft en - en rigtig kedelig formiddag, Hovstad.
Hovstad
Har du det? Ja, der er sikkert mange sære sager, du skal tage stilling.
Peter Stockmann.
Ja, og dagens udfordring kommer fra vores badelæge.
Hovstad
Fra din bror?
Peter Stockmann
Han har forfattet en slags artikel vedrørende nogle påståede mangler ved badet.
Hovstad
Har han det?
Peter Stockmann.
Ja, har han ikke sagt det til dig?
Hovstad
Nå, jo. Han sagde da godt nok et eller andet -
(Aslak Ind)
Aslak
Har I en udskrift af artiklen?
Hovstad
Ja. Den ligger der på bordet.

77
Aslak (finder det).
Godt.
Peter Stockmann.
Det er jo den -
Aslak
Ja, det er Thomas’ artikel.
Hovstad
Nå, det er den, du taler om?
Peter Stockmann
Ja, det er den. Hvad synes du om den?
Hovstad
Jeg er jo ikke fagmand, og jeg læste den bare hurtigt.
Peter Stockmann
Og alligevel trykker du den?
Aslak
Jeg har ingen redaktionel indflydelse. Vil jeg bare lige sige.
Peter Stockmann.
Nej, det er klart.
Aslak
Jeg medfinansierer, men jeg respekterer, at Hovstads ret til at træffe de redaktionelle
beslutninger.

78
Peter Stockmann
Det er vel som det skal være.
Aslak
Og derfor bliver jeg lige nødt til -
(Aslak ud)
Peter Stockmann
Vent lige lidt, Aslak. Hvis det er OK med dig, Hovstad?
Hovstad
Selvfølgelig.
Peter Stockmann
Du er jo en fornuftig mand, Aslak.
Aslak
Det er jeg da glad for, du synes.
Peter Stockmann
Og en mand med en vis indflydelse.
Aslak.
Blandt små og mellemstore virksomheder her i byen, ja.
Peter Stockmann
Og det er dem, der beskæftiger de fleste skatteydere.
Aslak
Ja, det er rigtigt.

79
Peter Stockmann.
Og jeg tvivler ikke på, at du har fingeren på pulsen, og ved, hvad de tænker. Stort
set. Har jeg ret?
Aslak
Ja, det tror jeg du har.
Peter Stockmann
Og når det viser sig, at alle de borgere er villige til at bringe et så stort offer for byen,
så /
Hovstad.
Offer?
Peter Stockmann.
Ja, så tænker jeg, at det et smukt bevis for deres samfundsbevidsthed. For det bliver
sandelig ikke noget ringe offer, byen kommer til at bringe.
Hovstad
Byen?
Aslak
Det forstår jeg ikke. Det er jo badet?
Peter Stockmann
I følge et foreløbigt overslag vil de forandringer, badelægen forlanger, løbe op i et
trecifret millionbeløb.
Aslak
Det er selvfølgelig mange penge, men /

80
Peter Stockmann.
Det er klart, at kommunen kommer til at gældsætte sig i en årrække. Og det fører
uvægerligt til nedskæringer og forhøjet kommuneskat.
Hovstad
Du mener da ikke, at det er kommunens opgave?
Aslak
Skulle det være kommunen, der skal betale? Dvs. alle skatteyderne?
Peter Stockmann
Hvor skulle pengene ellers komme fra?
Aslak.
Det må badets aktionærer da sørge for.
Peter Stockmann
Aktionærerne kan ikke strække sig længere, end de allerede har gjort.
Aslak
Er du sikker på det, Peter?
Peter Stockmann
Jeg har undersøgt det. Hvis man vil foretage så omfattende forbedringer, må
kommunen træde til.
Aslak
For fanden i helvede da. Ja, undskyld, men det stiller unægtelig sagen i et noget
andet lys.
Hovstad
Unægteligt.

81
Peter Stockmann.
Det værste er, at vi bliver nødt til at lukke badet et par års tid.
Hovstad
Lukke? Helt lukke?
Aslak
I to år?
Peter Stockmann
Ja, så længe vil arbejdet vare - mindst.
Aslak
Ja, men, hør lige engang, Peter. Det kan vi ikke. Hvad skal vi så alle sammen leve af
imens?
Peter Stockmann
Det er et godt spørgsmål, Aslak. Men hvad vil du have, vi skal gøre? Tror du, der
kommer en eneste badegæst, når man går ud og bilder dem ind, at vandet er det
rene gift, at vi lever på en pestgrund, at hele byen /
Aslak
/ Og det er alt sammen ren indbildning?
Peter Stockmann.
Jeg har med min bedste vilje ikke kunnet overbevise mig om andet.
Aslak.
Ja, men så er det jo helt uforsvarligt af Thomas - ja, undskyld jeg siger det bror,
Peter -

82
Peter Stockmann.
Nej, nej - du har desværre helt ret. Min bror har altid været glad for at gøre sig
besværlig.
Aslak
Og det vil du trykke, Hovstad?
Hovstad
Hvordan skulle jeg kunne vide det her? Det er da klart, at vi ikke kan have siddende
på os, at vi skaber en skattestigning.
Peter Stockmann.
Jeg har skrevet en lille tekst, en redegørelse, som forklarer sagen. Nøgternt og
sagligt. Og der er også et bud på, hvordan man kunne imødegå eventuelle gener på
en overkommelig måde.
Hovstad
Har du den tekst med, Peter?
Peter Stockmann
Ja, det har jeg faktisk. Jeg tænkte, at det jo kunne være, at du gerne /
Aslak
Så for satan, der har vi ham.
Peter Stockmann
Hvem? Min bror?
Hovstad
Hvor?

83
Aslak.
Han går gennem trykkeriet.
Peter Stockmann
Nej, nej, nej. Jeg kan ikke støde sammen med ham her, men jeg er ikke færdig med
at snakke med dig, Hovstad.
Hovstad (peger mod døren til højre).
Ja, men så... gå derind.
Peter Stockmann
Men -?
Hovstad
Det er kun Billing, der er derinde
Aslak
Skynd dig, han kommer nu.
Peter Stockmann
Ja, OK. Men så må I se at få ham ud igen i en fart.
(han går ud gennem døren til højre, som Aslak åbner og lukker for ham.)
Hovstad.
Find et eller andet at arbejde på, Aslak.
(han sætter sig og skriver. Aslak roder i en bunke aviser på en stol til højre.)
Thomas Stockmann (kommer fra trykkeriet).
Så er jeg tilbage.
(Stiller sin taske)

84
Hovstad (skrivende).
Nå, det var hurtigt. Det skal være nu, Aslak. Det jeg sagde til dig lige før. Vi har travlt
i dag.
Thomas Stockmann (til Aslak).
I har ikke lavet layout på den endnu?
Aslak (uden at vende sig).
Nej, nej, den er slet ikke klar endnu.
Thomas Stockmann.
Jeg er bare så utålmodig, det er klart. Jeg kan ikke koncentrere mig om noget, før jeg
har set den i den endelige udgave i avisen.
Hovstad
Jo, jo. Men det kan altså godt tage lidt tid. Kan det ikke det, Aslak?
Aslak
Jo, det er jeg bange for, det kan.
Thomas Stockmann
Selvfølgelig. Klart. Jeg... kommer bare igen senere. Det er en vigtig sag. Ikke bare
for mig, men jo mere for hele byen. Så det er ikke noget, man skal tage let på.
(vil gå, men standser og kommer tilbage.)
Nå-ja, der var også lige en anden ting, jeg må bede dig om. Hovstad?
Hovstad
Thomas, jeg er ked af det, men kan vi ikke tage det senere?

85
Thomas Stockmann
Det er helt kort. Jeg tænker bare, at når man nu i morgen kan læse i avisen, at jeg
har gået hele vinteren og arbejdet i min fritid - altså strengt taget - på noget, som er
til hele byens bedste.
Hovstad
Ja, hvad så?
Thomas Stockmann
Du tænker, at jeg bare har gjort min forbandede pligt, men læserne, borgerne, de vil
jo nok blive meget taknemmelige for min indsats. Og for at jeg har opdaget det, som
jeg nu har opdaget. Og der vil bare gerne allerede nu sige, at du må love mig 100 %,
at du sørger for, at der ikke bliver nogen festivitas i den anledning.
Aslak.
Festivitas?
Thomas Stockmann
Jeg har simpelthen ikke lyst til at der skal være nogen festmiddag eller større
reception eller sådan noget. Det er ikke min person, det her handler om.
Hovstad
Thomas, jeg tror det er bedst, at vi siger det, som det er.
(Katrine Stockmann ind med baby i bæresele på maven)
Katrine Stockmann (ser Thomas Stockmann).
Ja, selvfølgelig.
Hovstad
Nå, nu kommer konen også.

86
Thomas Stockmann
Hvad fanden vil du her, Katrine?
Katrine Stockmann.
Ja, hvad tror du, jeg vil her, Thomas?
Hovstad
Vil du ikke sidde lidt ned, Katrine.
Katrine Stockmann
Nej, tak, jeg kommer ikke for at sidde, jeg kommer for at hente min mand. Som er far
til to børn. Ved du, hvad det vil sige, Hovstad?
Thomas Stockmann
Det ved vi alle sammen, Katrine.
Katrine Stockmann.
Gør I? Hvorfor lader du mig så stå med det hele? Jeg får ikke lavet noget, når jeg
alene med Ejlif en hel dag, det ved du godt.
Thomas Stockmann
Det er rimelig vigtigt, det her, Katrine. Især for børn og deres mødre, som bader i
vandet.
Katrine Stockmann
Så det, jeg laver, det er ikke vigtigt? Jeg kan bare blive hjemme og passe børn og
lave mad til den store tænker og samfundsrevser?
Aslak
Nej, det vil jeg også sige. Det er ikke i orden.

87
Katrine Stockmann.
Og du skal ikke se så uskyldig ud, Hovstad. Det er dig, der har lokket ham ud i det
her vanvid.
Hovstad.
Jeg lokker ikke nogen ud i noget her.
Thomas Stockmann.
Lokker? Tror du, jeg kan lokkes?
Katrine Stockmann.
Ja, det kan du. Du er den mest intelligente mand, jeg har mødt, men du er også
meget naiv, Thomas, (til Hovstad.) Og du har det helt fint med, at du får en familiefar
fyret, hvis du trykker den artikel?
Aslak.
Hvad for noget?
Hovstad
Fyret? Hvorfor det?
Thomas Stockmann
Det tør de ikke. Og ved du hvorfor? Jeg har opinionen bag mig.
Katrine Stockmann
Du siger ikke, du selv er begyndt at tro på det?
Thomas Stockmann
Hvorfor kan du ikke for en gang skyld glæde dig sammen med mig, når jeg lykkes
med noget? Jeg har ret i, at det vand er giftigt, og jeg har ret og pligt til at fortælle det
til alle og enhver, og du burde være stolt af mig og støtte mig.

88
Katrine Stockmann.
Som en god og trofast kone, eller hvä? Du er simpelthen utrolig, du er, du er
saftsusme så /
Thomas Stockmann, (ser Peter Stockmanns jakke)
Hvad fanden er det for noget?
As lak (ser derhen).
Åh, nej.
Hovstad (ligeså).
Hm-
Thomas Stockmann
Er min bror her? Har han været her for at snakke dig over på sin side, Hovstad? Har
han? Hvor har i gemt ham henne? (Leder. Finder) Jamen dog. Min kære storebror.
Er det ikke nok for dig at forgifte vandet? Skal du nu også fordreje pressen?
Peter Stockmann
Gider du give mig den jakke?
Thomas Stockmann
(tager jakken på) Så. Nu er det mig, der er byrådets grå eminence.
Respekt, min gode Peter. Nu er det mig, som er autoriteten i byen.
Peter Stockmann
Hold dog op med at være så barnlig. Giv mig den jakke.
Katrine Stockmann
Thomas, for helvede.

89
Peter Stockmann (følger efter ham).
Giv mig så den jakke! Du er pinlig lige nu, du er.
Thomas Stockmann (som før).
Du truede med at få mig fyret. Men nu er det mig, der fyrer dig. Tror du ikke jeg kan
det? Hovstad og Billing giver mig forsiden i morgen. Og Aslak mobiliserer og
præparerer 3F, og så har jeg hele opinionen på min side.
Aslak.
Nu er vi jo ikke medicinere, Thomas, så vi kan ikke vurdere, om det, du skriver, er
helt korrekt, eller om du måske overdriver lidt.
Peter Stockmann.
Hovstad, rydder du forsiden for Thomas og hans artikel?
Hovstad
Ikke nødvendigvis.
Aslak
Jeg tror ikke, Hovstad er så vanvittig, at hun ruinerer hele avisen på grund af det her.
Thomas Stockmann (ser sig om).
Hvad sker der?
Hovstad
Vi er blevet i tvivl med hensyn til din artikel. Det er ikke sikkert, vi kan stå inde for
den.
Billing
Efter det, Peter fortalte mig derinde, så -

90
Thomas Stockmann.
Det er jo i mit navn. I kan bare trykke den og lade mig tage det fulde ansvar.
Hovstad.
Det kan vi ikke.
Thomas Stockmann.
Det kan I ikke? Hvad fanden skal det sige? Er du ikke redaktør?
Aslak.
Jo, det er hun, og som redaktør tænker hun på læserne. Læserne bor her i byen, og
det er dem, der i den sidste ende ville skulle betale for alle de udgifter, som din artikel
ville påføre byen.
Thomas Stockmann
Nå, det er på den måde, at I er kommet i tvivl om, om jeg nu også er helt sandfærdig.
I er bange for jeres egne, små kødben.
Aslak
Lad os nu ikke forfalde til det niveau.
Peter Stockmann.
Må jeg få min jakke nu?
Thomas Stockmann.
Jeg er ikke færdig, (til Hovstad) Så I vil under ingen omstændigheder trykke den?
Hovstad
Det kan vi ikke.
Thomas Stockmann
Aha.

91
Hovstad
Du skulle måske også tænke på Katrine. Og lille Ejlif.
Katrine Stockmann
Du skal ikke blande dig i vores familie.
Peter Stockmann (tager et papir op af lommen).
Af hensyn til offentlighedens oplysning om sagen, vil det være tilstrækkeligt, hvis det
her kom i. Det en sober og fornuftig redegørelse, som vil tage luften ud af al panik.
Hovstad (tagerpapiret).
Tak for det, Peter.
Thomas Stockmann
Men I trykker ikke min. Det tør I ikke. I bilder jer ind, at I kæmper for noget, at I er
journalister. Og så viser det sig, at I prøver at forhindre sandheden i at nå
offentligheden. Giv mig min tekst.
Hovstad (rækker ham manuskriptet).
Jeg er ked af det.
Katrine Stockmann
Hvad sker der med jer? Hvorfor har I rottet jer sammen mod ham?
Thomas Stockmann
Der sker det, at alle her kun tænker på sig selv.
Katrine Stockmann
Du havde ret, Thomas. Det her skal de ikke slippe af sted med.

92
Thomas Stockmann
Det skal de nemlig ikke. Hvis artiklen ikke kan blive trykt, så må jeg bare indkalde til
et borgermøde, så alle kan få den at høre. Og så skal jeg fortælle alle og enhver, at
det ikke kun er vandet, der er giftigt, men også hele jeres latterlige provinsdiktatur.
Peter Stockmann
Så skingrende skør er du vel ikke!
Thomas Stockmann.
Skør? Du har åbenbart stadig ikke fattet, hvad det er, du har gang i. Kom, Katrine.
Katrine Stockmann
Sig mig, Hovstad - er du helt uden moral lige pludselig? Den havde jeg sgu ikke set
komme.
(Thomas Stockmann og Katrine Stockmann ud)

93
# FJERDE AKT
(Denne akt er endnu ikke færdig, men vil blive udarbejdet i endelig form under
prøverne. Det følgende er et udkast.
Idéen: Hovstad har overfor Thomas S indvilget i at arrangere en offentlig hørring som
erstatning for at trykke Thomas’ artikel. Thomas har forberedt en længere tale til
hørring. Måske bliver han overrasket over, at både Peter S og Aslak også sidder i
det, der viser sig at være en paneldiskussion, som bliver optaget til TV. Måske var
det en del af aftalen.
Dramaturgien:
I pausen Publikum skal på en eller anden måde forbedredes på den kommende
paneldiskussion. Måske skal der uddeles nogle spørgsmål eller
påstande, som de skal tage stilling til. Måske finder vi en publikummer,
der er villig til at blive spurgt og svare som den første under
diskussionen, så Hovstad har en - måske flere - tilskuere i salen, som
hun har præpareret og ved, at hun kan hive fat i.
Når publikum er kommet ind:
Intro ved Hovstad: Hun har påtaget sig rollen som moderator eller
ordstyrer og begynder med
- spilleregler:
Hun opfordrer til aim. ro og orden, men også til, at man gerne må blande
sig med kommentarer, spørgsmål, klapsalver, ’’hørt-røb” eller "buh”. Hun
Introducerer også mikrofonerne og TV-kameraet (betjent af Billing), der
’’skal hjælpe os til at komme hinanden nærmere i denne sag. ” Hun
forsætter til
- intro til debatten:
’’Vi er her for at diskutere, Thomas S’ opdagelse og dens mulige
konsekvensen

94
Paneldebat 1:
Thomas S får kun i begrænset omfang ordet, fordi Peter S og Aslak får
mere taletid, og fordi Hovstad afbryder ham.
Salen inddrages 1.
Hovstad og Thomas S inddrager salen, der gerne skulle over på Thomas
S’ side. Han kan fx spørge, om de gerne vil have rent drikkevand, om de
har tillid til Peter S mv.
Thomas S. tager over.
Efterhånden begynder Thomas S at overtage debatten og bruge den
sympati, han lige har fået til at før en helt anden argumentation:
I vil gerne have rent vand => så kan ikke gå ind for et frit marked
I vil gerne have demokrati => så må I også være modstandere af dem,
der knægter demokratiet.
I vil gerne kende sandheden => så kan I heller ikke have tillid til
medierne.
Lad mig demonstrere, hvad jeg taler om:
”Hvad synes I om Putin”? (han får og/eller fremprovokerer svar som fx
"farlig / udemokratisk / krigerisk / har forbindelser til den russiske mafia /
har storhedsvandvid / homofobisk”)
=> Hvor ved I det fra? Hvem har fortalt jer det? Har de samme medier
fortalt, hvad der faktisk foregår i Ukraine?
’’Hvad synes I om Assad’’? (han får svar som fx ’’farlig, dikatorisk, ond”)
=> Hvor ved I det fra? Hvem har fortalt jer det?
’’Hvad synes I om, at Danmark sammen med resten af Vesteuropa
prøver at holde os gode venner med USA ?” (han får og/eller
fremprovokerer svar som "amerikanerne er måske ikke altid lige gode,
men de er de mindst ringe, vi kan holde med”.

95
(Thomas Stockmann og Aslak ind)
Hovstad
Kære borgere, kære publikum rigtig hjerteligt velkommen til denne offentlige hørring
om badeanstaltens fremtid. Høringen vil udforme sig som en paneldiskussion med rig
mulighed for alle for at komme til orde og sige sin mening. Og jeg tror det er vigtigt for
debatten og for den demokratiske proces, at alle bliver hørt, og at I alle deltager.
Før vi går i gang, vil jeg gerne lige sige et par praktiske ting. Det kommer til at foregå
på den måde, at jeg først giver ordet til panelet, som jeg lige om lidt vil præsentere,
og når vores tre gæster har fået lov at fremlægger deres syn på kurbadets fremtid, så
er det jer, der har ordet. Vi har både et kamera (vinker til og peger på Billing, der
vinker tilbage) og to mikrofoner, så I må endelig bare række en hånd i vejret, når I
har spørgsmål, kommentarer, synspunkter eller andet).
Men som sagt, er det jo vores kurbads fremtid, vi skal tale om, og jeg har derfor
indbudt dig, Dr. Thomas Stockmann, badelæge, som efter sigende har gjort en eller
anden opdagelse omkring vandforsyningen - den glæder vi os til at høre mere om,
Thomas. Velkommen til dig (klapsalver). Og på min anden side har jeg doktorens
bror, Peter Stockmann, der som byrådsmedlem selvfølgelig også har en mening om
- og et stort ansvar for - hvad der skal ske med badet. Endelig på fløjen har jeg
indbudt formand for 3F i Nordjylland, Aslak Aslaksen, og det har jeg bl.a. fordi du,
Aslak har berøring med så mange borgere, der naturligt nok er bekymrede nu, men
også fordi du i din egenskab af fagforeningsmand og tidligere byrådsmedlem måske
kan bringe nogen helt andre synspunkter i spil i aften.
Og hvis vi skal begynde med dig, Aslak, hvad er der, der rører sig blandt borgerne,
der hvor du færdes?

96
Aslak
Der er jo ingen tvivl om, at der er mange, der har glædet sig over den udvikling og
økonomiske fremgang, som badet har tilført vores samfund. Jeg tror ikke, der er
mange her i salen, der ikke på den ene eller den anden måde har kunnet mærke, at
vi er godt på vej ud af den lidt negative spiral med arbejdsløshed osv., som vi indtil
for nylig befandt os i. Og i den forbindelse vil jeg gerne sige, at det meget positivt, at
kommunen har formået at fordele gevinsten så ligeligt, så også vores medlemmer
har kunnet nyde godt af fremgangen. Og den udvikling vil vi gerne opfordre til, at
man fremmer yderligere.
Hovstad
Det tror jeg, vi alle ved, at du synes, Aslak. Men nu spørger jeg jo til, hvad man taler
om lige nu?
Aslak
Ja, jeg var på vej til det. Det er klart, at det skaber en masse bekymring og uro -
navnlig hos mange af vores medlemmer, når der begynder at cirkulere de her rygter
om, at vandet ikke er i orden, at nogen prøver at tvinge kommunen til at lægge
vandledningen om. Ja, jeg har sågar fra flere medlemmer hørt det rygte, at badet lige
pludselig skulle være truet af lukning. Der er ingen facts, kun rygter, og det er noget
af det, jeg personligt håber, vi kan få kastet lys over i aften.
Hovstad
Jeg er sikker på, at Dr. Stockmann har en masse, han gerne vil sige om det, men
inden vi giver ordet til ham, vil jeg gerne lige have en kommentar fra dig, Peter
Stockmann. Er det rigtigt, at du har fået noget information, som du har holdt tilbage.

97
Peter Stockmann
Nej, det er det ikke. Jeg har skrevet en artikel, hvor jeg går det hele igennem, så der
er ikke noget, der er holdt hemmeligt overhovedet. Men lad mig lige starte med at
sige, at som I alle ved, er Thomas min bror, og dermed er jeg inhabil, og derfor ville
jeg slet ikke være kommet i aften. Men mit ansvar for den her by er noget, jeg tager
meget alvorligt, så jeg var nødt til at komme. Det håber jeg, I har forståelse for. Min
bror mener, vi ikke længere har brug for vores eksistensgrundlag, kurbadet. Han er
ude på at få det lukket i en fart.
Thomas Stockmann
Peter, det var sådan set /
Hovstad
/ Du skal selvfølgelig nok få ordet, Thomas, men jeg synes lige, vi skal lade Peter
blive færdig.
Peter Stockmann
Tak. Min bror har igennem længere tid foretaget forskellige undersøgelser uden på
nogen måde at informere mig. Og nu er han så gået til angreb. Men hør nu her: jeg
ønsker, at I får lejlighed til at høre hans bevæggrunde. Under normale
omstændigheder ville vi i byrådet ikke have haft nogen problemer med at tage sådan
en diskussion. Men omstændighederne er ikke normale. Der er krise. Vi kender alle
sammen finanskrisen, der hærger i hele verden. Midt i den store krise, opstår alle de
små kriser, der rammer helt ud i lokalsamfundene i denne kommune. Og vi ved alle,
hvor vi ville stå, hvis vi ikke havde vores kurbad. Vi ville være endnu en søvnig
kommune i udkantsdanmark, en del af den rådne banan, og så videre. Der var vi før
badet blev anlagt. Vi havde dårligt nok råd til at vedligeholde gader og veje. Nu har vi
badegæster fra hele verden. Hvis udviklingen fortsætter, er jeg sikker på, vi indenfor
få år vil opleve en vækst, som vi ikke har kendt siden krigen. I min artikel i avisen i
går har jeg kort redegjort for, hvad det er, min bror mener at have fundet. Så enhver
kan selv afgøre, hvad der er rigtigt og forkert i den her sag.
(fortsættes)

98
Peter Stockmann (fortsat)
Som man kan læse i min artikel, sigter badelægens artikel i bund og grund på at
påføre kommunen en udgift på et trecifret millionbeløb. For slet ikke at snakke om de
skader, det vil påføre kommunen, når badets gode ry bliver ødelagt. De fakta synes
jeg, I skal kende til og have for øje, når I lytter til min bror.
Hovstad
Ja, og den bror, det er jo dig Thomas Stockmann - hvad er det så, du har fundet?
Har du taget det med, så vi kan se det?
Thomas Stockmann
Nej, det har jeg ikke, men det var vist heller ikke et seriøst spørgsmål, var det det?
Jeg har faktisk ikke tænkt mig at tale om badeanstalten i aften. Jeg har opdaget
noget, der er tusind gange vigtigere. For bare få dage siden, ville jeg have reageret
helt anderledes, når nogen forsøger at lukke munden på mig, sådan som det er sket i
de senest dage. Jeg ville til sidste blodsdråbe have forsvaret min menneskeret til at
ytre mig frit. Men nu kan det være lige meget, for jeg har større ting at udtale mig om.
Jeg har i de sidste dage grublet og spekuleret så meget, at det har snurret rundt inde
i mit hoved. Men så var der noget, der gik op for mig. Og det er derfor, jeg står her i
aften. Jeg vil fortælle jer om en opdagelse af langt større rækkevidde, end den
bagatel at vandet i vores bad er urent, og at hele badet ligger på en forgiftet grund.
Aslak
Jeg troede ikke, du ville tale om badet?
Thomas Stockmann
Det er rigtigt. Tak. Jeg vil som sagt fortælle om den opdagelse, jeg har gjort de
seneste dage. Nemlig den opdagelse, at alle dele af vores nærdemokratiske
fællesskab er forgiftede, og at hele vores borgerlige samfund hviler på forgiftet grund.

99
Hovstad
Det er simpelthen hele samfundet, der er forgiftet? Det må du lige forklare lidt
nærmere?
Peter Stockmann
Ja, jeg kunne også godt tænke mig at høre, hvad du nu snakker om Thomas
Thomas Stockmann.
Jamen, det glæder mig da. Den her sag er jo helt enkel: vandet er giftigt, men ingen
vil gøre noget ved det, fordi det koster noget, at gøre noget ved det. Det store flertal
vil hellere høre en behagelig løgn end en ubehagelig sandhed. Og sådan er det med
alt. Med vores penge, vores krige, vores opfattelse af vores by, vores land, vores
kontinent og af verden. Flertallet elsker mediernes hurtige og enkle "sandheder”, men
de hader sandheden som den faktisk er, fordi det kræver tålmådighed og intelligens
at fatte den. Og her kommer flertallet jo til kort, det ved enhver.
Hovstad.
Tak skal du hä. Jeg tror, der er nogen i salen - måske nogen fra ’’flertallet”, der har
noget, de gerne vil sige her.
(hun finder frem til den publikummer, hun lavede aftale med i pausen. Her følger en
længere tekst, som er Thomas S’ argumentation.)
(Det følgende kan muligvis bruges, når Petra og katrine tager plads:)
Billing (til Petra Stockmann).
Hej Petra, (hun svarer ikke) Nej, OK - det var for... jeg forstår godt, hvis du ikke gider
snakke.
Katrine Stockmann
Jeg ved ikke, hvad vi skulle snakke med dig om.

100
Billing
Jeg ved ikke, hvad I tror, men jeg er ikke den store skurk her.
Petra
Hvorfor er du så gået med til at trykke Peters artikel uden at nævne Thomas’ med et
eneste ord? Nu er der jo ingen, der aner, hvad det her faktisk handler om. Hele salen
er imod min far.
Billing
Vi havde ikke gjort din far nogen tjeneste, hvis vi havde trykt hans artikel. Du må se
det her i den større sammenhæng.
Katrine Stockmann
Billing, du er en lille lus af en medløber og en opportunist.
(Peter Stockmann ind)
Peter Stockmann
Hej, Katrine. Petra.
Katrine Stockmann
Har du fod på det, Peter?
Peter Stockmann
Det er ikke mig, der har indkaldt til det her. Det er Thomas, der selv ville have det.

101
# FEMTE AKT
(Thomas Stockmanns lejlighed. Eller scenekaos. Scenen flyder sandsynligvis med
noget, der minder om fæces. Der er nok også blevet kastet med hårdere genstande.
Thomas Stockmann, i slåbrok, tøfler eller måske nøgne fødder. Han prøver at rydde
lidt op i rodet på scenen, men projektet er umuligt. Katrine Stockmann ind. Iagttager
ham)
Thomas Stockmann.
Så. Så stiller jeg lige den her, herover. Sådan. Nå, der ligger også lige lidt... ja.
Katrine Stockmann.
Thomas, jeg tror måske bare, du skal lade det ligge /
Thomas Stockmann (holder noget ’’lort" eller andet sceneaffald frem).
/ Den her gemmer jeg. Den skal Ejlif hä en dag, så han kan se, hvad den enige
opinion en gang kastede efter hans far, da han kæmpede for sandheden.
Thomas Stockmann.
Skulle du ikke ned i dit værksted i dag?
Katrine Stockmann.
De andre har bedt mig om at holde mig væk. ’’Bare lige nogen uger", som de sagde.
Thomas Stockmann.
Sådan nogen skide lokalkunstere uden rygmarv. Fuck dem.
Katrine Stockmann
Der er post. (rækker Thomas Stockmann er brev)
Thomas Stockmann
Lad mig se. (åbner det og læser.) OK.

102
Katrine Stockmann.
Hvem er det fra?
Thomas Stockmann.
Vores udlejer. Han siger os op.
Katrine Stockmann.
Det er da løgn. Han er ellers så sød og venlig.
Thomas Stockmann (ser i brevet).
Han skriver, at han ikke tør andet. Han ”ser sig tvunget til at forholde sig til de
forventede skader på boligen i forbindelse med forventede politisk motiverede
repressalier”. Og så er der en masse henvisninger til formuleringer fra lejekontrakten.
Og lejeloven, (krøller brevet sammen) Fuck det. Fuck ham. Vi flytter.
Katrine Stockmann.
Gør vi virkelig?
Thomas Stockmann
Se dig omkring. Det her kommer ikke til at stoppe. Det bliver bare værre. Jeg kender
dem for godt. Vi flytter i dag. Se lige mine bukser! (bukserne blev i kampens hede
revet delvis itu og/eller lortet godt til).
Katrine Stockmann
Nej, det er de bedste, du har.

103
Thomas Stockmann.
Man skal aldrig tage sine bedste bukser på, når han går i krig med det lokale byråd.
Jeg er selvfølgelig ligeglad med bukserne, men det fortæller meget om, hvad der i
virkeligheden bor i de mennesker. Den ene halvdel er skrigende psykopater, og den
anden halvdel er så dårligt begavede, at de i realiteten ikke har en psyke, der kan
blive syg. De står bare der med deres fiskeøjne og siger "Jammen, det... hvis
byrådet siger sådan og sådan, så er det nok også sådan og sådan. Så det...”
Katrine Stockmann
Du er stadig god med ord, Thomas. Men det kan vi ikke leve af. Og skal vi virkelig
flytte igen? Orker vi det? Og med Ejlif? Ja, ja. Det skal vi vel. Jeg bliver bare helt
drænet ved tanken. Hvor skal vi i det hele taget flytte hen?
Thomas Stockmann.
Jeg tror ikke den offentlige opinion er ret meget anderledes i Kolding. Kan vi ikke
immigrere til et stykke regnskov i Brasilien? Eller bo for os selv i noget nedlagt på
Samsø?
Katrine Stockmann.
Jo. Det lyder fint. Altså Samsø, ikke Brasilien.
(Petra ind)
Katrine Stockmann
Har I fået tidligt fri?
Petra
Nej. Jeg har. Ikke de andre.
Katrine Stockmann
Hvordan det?

104
Petra
Jeg har været der fire timer, og i hver time blev der overhovedet ikke undervist, kun
diskuteret byråd og vand og høring og Peter Stockmann og så videre og så videre. I
én pærevælling uden nogen former for forståelse af, hvad det i det hele taget handler
om. Og alle ville have mig til at afsløre et eller andet eller give dem ret. Til sidst gik
jeg op til rektor, og hun sagde, at hun helst ville have, at jeg gik hjem.
Thomas Stockmann
Gik hjem?
Katrine Stockmann
Bad Busk dig om at forlade skolen?
Petra
Ja. Af hensyn til undervisningen.
Katrine Stockmann
Sagde hun noget om, hvornår du må komme igen?
Petra
Ikke konkret. Jeg skal blive hjemme hele ugen, og så måtte vi tage det op til en ny
vurdering, sagde hun.
Thomas Stockmann
Hun tør heller ikke andet. Men vi skal også af sted nu. Vi flytter, Petra. Vi tager hen
på et eller andet hotel med det samme, og så lægger vi en plan der. Lad os få pakket
det vigtigste. Skal jeg tage Ejlif, så kan i pakke?
Petra
Ja, jeg går op og pakke en taske.
(Petra ud)

105
Peter Stockmann (i døren).
Nå, I var måske midt i noget?
Thomas Stockmann.
Nej, nej. Kom bare ind.
Peter Stockmann.
Jeg er ked af, at det løb sådan af sporet i går, men der var ikke noget, jeg kunne
have gjort.
Thomas Stockmann.
Nå. Er der ellers noget, du vil sige?
Peter Stockmann (tager et stort brev frem).
Jeg har det her med til dig.
Thomas Stockmann
Er jeg fyret?
Peter Stockmann
Det er en afskedigelse, ja. Men øjeblikkelig virkning. Vi er rigtig kede af det, men vi
havde ikke andet valg. Stemningen i byen taget i betragtning. Hvis jeg skal være helt
ærligt, så turde vi ikke andet.
Thomas Stockmann (smiler).
Turde ikke? Den har jeg hørt før i dag.
Peter Stockmann
Jeg synes, du skal overveje din situation meget nøje. Og du må også regne med, at
du ikke kan have nogen praksis her i byen længere.

106
Thomas Stockmann
Nej, nej. Vi flytter også.
Peter Stockmann
Ja, OK. Men altså, lad os nu lige se. Når stormen har lagt sig, og der et gået et halvt
års tid, så kunne det jo være, at vi kan udsende en erklæring, hvor du indrømmer, at
du har taget fejl.
Thomas Stockmann
Og så får jeg mit job igen?
Peter Stockmann.
Det er faktisk ikke umuligt.
Thomas Stockmann.
Det er ikke alle, der kan købes for penge.
Peter Stockmann
Nej. Men du kan godt.
Thomas Stockmann
Nej.
Peter Stockmann
Kan du ikke? Det ser ellers sådan ud.
Thomas Stockmann
Peter, hvad taler vi om?
Peter Stockmann
Jeg taler om Morten Kiil.

107
Thomas Stockmann.
Morten Kiil?
Peter Stockmann
Ja. Det er din svigerfar.
Thomas Stockmann
Det er jeg klar over. Hvad er der med Morten Kiil?
Peter Stockmann
Morten Kiil har brugt hele formiddagen på at opkøbe alle de aktier i badeanstalten,
han kunne komme i nærheden af. Og folk vil gerne sælge, så han har købt mange
aktier i dag.
Thomas Stockmann
Det vidste jeg ikke noget om. Hvad vil han med dem?
Peter Stockmann
Du, kan vi nu ikke holde op med at lade som om, du ikke kender noget til det her?
Thomas Stockmann.
Jamen, jeg kender ikke noget til det, så sig dog, hvad fanden du taler om!
Peter Stockmann.
Hvad jeg taler om? Der bliver spredt et rygte om et firma. Et rygte, der kan få firmaet
til at dreje nøglen om. Der bliver endda indkaldt til en større høring om rygtet.
Firmaets aktier styrtdykker. Og når de når bunden, køber Morten Kiil dem alle
sammen for en slik.
Thomas Stockmann
Åh, nej.

108
Katrine Stockmann
Hvad? Det passer ikke.
Peter Stockmann
Åh-jo, Katrine. Du kan tro, det passer.
Thomas Stockmann.
Du tror da vel ikke for alvor på, at vi skulle have i værksat alt det her bare for at lave
en eller anden aktiespekulation?
Peter Stockmann
Jeg tror, hvad jeg ser. Og jeg ser en naiv og opblæst mand, der er blevet narret og
brugt noget så grundigt af Morten Kiil, som gerne vil sikre sin datter og sine
børnebørn.
Thomas Stockmann
Du er simpelthen så indfanget i alle dine projektioner af dit eget selvhad, at man
bliver dårlig af at se på dig.
Peter Stockmann
Ja, det er fint. Nu skal jeg fortælle dig, hvordan virkeligheden ser ud: Du sætter dig
ned, og så skriver du en nydelig erklæring, hvor du trækker alle dine påstande om
giftigt vand og hvad ved jeg umisforståeligt tilbage. Og den erklæring sender du til
mig med det samme. Hvis jeg ikke senest i morgen tidlig har modtaget din erklæring,
så melder jeg dig til politiet. Du har beviseligt brugt fortrolig information til at bringe et
aktieselskab i offentlig miskredit udelukkende med henblik på at lukrere på det selv.
Det kommer man i fængsel for her i landet.
Thomas Stockmann
Jeg vil aldrig se dig igen. Vi er færdige med hinanden.

109
Katrine Stockmann
Gå din vej, Peter.
(Moren Kiil ind)
Peter Stockmann
Ja, men I har sikkert noget at snakke om. Farvel.
(Peter Stockmann ud.)
Katrine Stockmann
Hej far. Hvorfor kommer du nu?
Thomas Stockmann
Kan du forklare os, hvad det er, der foregår?
(Moren Kiil tager en bunke aktier frem og rækker dem til Thomas Stockmann)
Thomas Stockmann.
Er det...?
Morten Kiil
Det er aktier i badeanstalten. De var ikke dyre i dag. Så jeg har købt for alle de
penge, jeg havde.
Thomas Stockmann
Hvorfor i alverden har du gjort det?
Katrine Stockmann
Ja, det kunne jeg også godt tænke mig at vide, far.

110
Thomas Stockmann
Nu skal badet jo lukkes i flere år...?
Morten Kiil.
Thomas, i går hadede de dig alle sammen.
Thomas Stockmann.
Det er jeg klar over.
Morten Kiil.
Men de troede på dig. Selvom de var klar til at flå dig levende, så troede de på det,
du sagde. Og du sagde, at vandet er forgiftet, og at giften kommer fra Mølledalen.
Thomas Stockmann
Ja, det er også helt rigtigt.
Morten Kiil
Der ligger min fabrik.
Thomas Stockmann
Jeg har sagt til dig i mange år, at din fabrik leder gift ned i vandforsyningen.
Morten Kiil
Ja, det har du, og det har jeg ikke taget helt alvorligt. Indtil nu. Nu er det alvorligt.
Meget alvorligt. Hvis du fastholder din forklaring overfor myndighederne, så bliver jeg
holdt ansvarlig for mit spildevand med tilbagevirkende kraft. Det vil sige, at jeg
kommer til at skulle betale en betragtelig del af udgifterne til omlægningen af
vandforsyningen.
Thomas Stockmann
Det er muligt, men jeg er bange for, at der ikke rigtig er noget, du kan gøre ved det.

111
Morten Kill.
Jeg kan ikke, nej. Men du kan.
Thomas Stockmann
Kan jeg?
Morten Kiil
Jeg har købt alle de aktier dér til jer.
Thomas Stockmann.
Morten, du har smidt pengene ud af vinduet. Lige om lidt er badet så godt som
værdiløst.
Morten Kiil.
Jeg smider aldrig penge ud af vinduet. Og for øvrigt har jeg købt dem for jeres
penge.
Katrine Stockmann
Vores penge?
Morten Kiil
I har vel regnet med, at I skal arve mig, så I har noget at give videre til Petra og jeres
lille Ejlif. Har I ikke det?
Thomas Stockmann
Vi har vel håbet på det, jo.
Morten Kiil
Netop. Da jeg stod op i morges bestemte jeg mig for at investere alle de penge, jeg
har sat til side til jer, i aktier i badeanstalten.

112
Katrine Stockmann
Har du købt det lort for vores penge?
Morten Kiil
Ja, det har jeg. For jeg regner med at du, Thomas, forvandler det lort til noget af
værdi. Så må vi se, om du faktisk har noget fornuft tilbage, eller om du virkelig er
blevet bindegal. Hver gang du skriger ud i offentligheden, at der er gift og skidt i
vandet, og at det kommer fra min fabrik, svarer det til at du hælder dine børns fremtid
ud i kloakken.
Thomas Stockmann
Det er ikke mig, der har forgiftet vandet. Jeg har bare opdaget, at det er giftigt.
Morten Kiil.
Du kan da bare sige, at du har foretaget nogle nye undersøgelser, som viser, at
vandet er rent.
Thomas Stockmann
Hvis man undersøgte vandet igen, ville man finde de samme urenheder igen.
Morten Kiil
Det kan jo være, du ændrer mening.
Thomas Stockmann
Vandet er forgiftet. Det har ikke noget at gøre med, hvad jeg mener.
Morten Kiil.
Hvis du fortsat offentligt insisterer på, at vandet er forgiftet, så er der kun en
forklaring, og det er, at du er blevet skingrende sindssyg.
Thomas Stockmann
Ja, men så er jeg skingrende sindssyg. Jeg en galning, der har ret.

113
Morten Kiil.
Når det handler om din familie, så gør du nok en undtagelse fra din galskab. Man
kunne vel også bare desinficere vandet, har du tænkt på det?
Thomas Stockmann
Det kan slet ikke lade sig gøre i de mængder.
Morten Kiil
Alt kan slås ihjel. Det er et videnskabeligt faktum.
Thomas Stockmann
Ja, teoretisk set, er det det. Men hvis man skulle desinficere eller bare rense alt det
vand, der fører til vandforsyningen /
Morten Kiil
/ Ja, ja, det er godt. Nej, men Thomas, jeg har heller aldrig kunnet udstå din bror. Jeg
kan godt forstå, du hader ham.
Thomas Stockmann
Åh, gudfader. Jeg gjorde det IKKE fordi jeg var ude efter Peter.
Morten Kiil
Nå. Men nu har du i hvert fald chancen for at rette op på det hele, Thomas. Men jeg
skal vide, hvad du beslutter dig for senest i aften. Ellers skænker jeg alle aktierne til
Kræftens Bekæmpelse. Tænk over det. Og lyt til din kone. Hun har sikkert en
fornuftig mening om det her.
(Hovstad og Aslak ind, Morten Kiil ud.)
Hovstad.
Thomas, vi tænkte på, om du har fem minutter?

114
Aslak
Vi har noget, vi gerne vil snakke med dig om.
Thomas Stockmann
Jeg har ikke rigtig noget at sige til jer.
Hovstad
Jeg forstår godt, at du er vred på os, på grund af den holdning, vi havde under
høringen i går.
Thomas Stockmann.
Holdning? Vendekåber og medløbere har ingen holdninger, Hovstad.
Hovstad.
Thomas, vi kunne ikke gøre andet.
Thomas Stockmann
Du mener vel turde ikke andet, ikke?
Hovstad
Ja, det har du nok ret i.
Aslak.
Thomas, hvis du bare havde givet os et lille vink om, hvad der var dine egentlige
bevæggrunde, så havde vi som avis sagtens kunnet hjælpe dig med at løse det
meget nemmere.
Thomas Stockmann
Et vink? Om hvad?
Aslak
Om det, som stak bagved.

115
Thomas Stockmann
Jeg forstår ikke, hvad du mener.
Hovstad
Der er jo ikke nogen grund til at holde det hemmeligt længere, Thomas. Hvorfor
sagde du ikke noget om det helt fra begyndelsen?
Thomas Stockmann
Om hvad?
Aslak.
OK. Er det ikke rigtig, at din svigerfar, Morten Kiil, her til formiddag har opkøbt alle de
aktier i badet, han kunne komme i nærheden af?
Thomas Stockmann
Jo, han har handlet nogle aktier i dag.
Aslak.
Det havde været smartere, hvis du havde fået en anden til at gøre det. En, der ikke
var så tæt på dig.
Hovstad
Og du havde heller ikke behøvet at fremsætte kritikken i dit eget navn. Det var ingen,
der behøvede at vide, at angrebet på badet kom fra dig. Hvorfor spurgte du ikke mig
til råds?
Thomas Stockmann
Jeg tror, jeg begynder at forstå, hvor I vil hen. Men det kan slet ikke lade sig gøre.
Aslak
Jo, det kan det godt. Man skal bare lægge sin strategi rigtigt.

116
Hovstad.
Og inddrage os.
Thomas Stockmann
Kan I ikke bare sige, hvad det er, I har tænkt jer?
Aslak.
Det kan du vist bedst, Hovstad -
Hovstad.
Nej, sig du det bare, Aslak.
Aslak
Jo, men altså, når vi nu ved, hvordan det hele hænger sammen, så tænker vi, at vi vil
stille "Dagbladet” til rådighed.
Hovstad
Vi kan spinne den her perfekt for dig, Thomas.
Aslak
Vi kunne for eksempel køre en historie om, at du var tvunget til at opkøbe
aktiemajoriteten i badet - via din svigerfar - fordi det var din eneste chance for at
standse forgiftningen. Kommunen vil jo ikke gøre noget. Så din bevæggrund var ikke
personlig berigelse, men videnskabelige fakta. Og hensynet til byens borgere.
Thomas Stockmann
Nå, på den måde. Og af hensyn til den videnskabelige sandhed og byens ve og vel,
gik jeg til min svigerfar og fik ham overtalt til at hjælpe mig. Jeg havde jo ikke selv
den fornødne likviditet. Og så flikker vi lidt på nogle vandrør her og her - uden at det
koster kommunen en øre - og så siger vi, at nu er der styr på det igen. Er det sådan,
I tænker?

117
Hovstad
Det ville selvfølgelig kun gå, hvis du har medierne med dig.
Thomas Stockmann
Men det vil I vel have penge for, går jeg ud fra?
Hovstad
Ikke i udgangspunktet. Det man kan sige er, at hvis vi går ind i sådan en aftale her,
så risikerer vi, at der bliver en kortere fase, hvor vi godt kan miste både abonnenter
og annonceindtægter. Så hvis vores aftale skal være holdbar, ville vi have brug for
en sikkerhed for, at du - via din svigerfar, går jeg ud fra - kan hjælpe os igennem
den fase. Vi er ligeså trængte som alle andre, og vi har ikke nogen stor pengetank til
den type af udfordringer.
Aslak
Du kan få det lige, som du vil have det. Du kan få alt, hvad du vil.
Thomas Stockmann
Ja, undtagen sandheden.
Aslak
Sandheden er altid relativ.
Thomas Stockmann.
Så er det ud.
Hovstad
Du ved godt, hvor du ender, Thomas.
Thomas Stockmann
Skrid.

118
Aslak
Man kan jo snakke med dig mere, Thomas.
(Thomas Stockmann bliver korporlig og/eller kaster ting efter Hovstad og Aslak el.
lign.)
Katrine Stockmann (holder ham tilbage).
Thomas, lad være! Hold op.
Aslak
Ja, nemlig. Det der - det er dig, Thomas.
(Aslak og Hovstad ud)
Katrine Stockmann
Hvad skal vi gøre?
Thomas Stockmann
Det ved jeg ikke.
Katrine Stockmann
Jeg ved godt, at dit arbejde er vigtigt for dig. Og at du ikke har lyst til at bøje dig.
Thomas Stockmann
Katrine, jeg /
Katrine Stockmann.
/ Lad mig lige sige det her, Thomas. Sådan som situationen har udviklet sig, så
handler det bare ikke længere kun om dig og dit arbejde og din ubøjelige vilje og dit /
Thomas Stockmann
/ Katrine, jeg ved godt, hvad du vil sige, og /

119
Katrine Stockmann (højere)
/ eller om din evindelige krig med din bror. Ja, han er en nar. Ja, de er dumme og
latterlige og medløbere alle sammen. Men nu er det min arv, mine børns penge og
fremtid, du er ved at smide væk. Og det tilhører ikke kun dig.
Thomas Stockmann
Du kan tage imod den.
Katrine Stockmann
Ja, det kan jeg jo netop ikke alene. Den her gang kan du ikke bare sige ”jeg skal nok
selv tage skraldet”, for det er ikke kun dig, det handler om, det er også vi tre andre.
Fatter du ikke det? Alle andre ville komme til fornuft nu. Alle andre end dig.
Thomas Stockmann
Fatter du ikke, at du ikke har giftet dig med en, der er ligesom alle de andre? Og du
har lovet mig, at du ville hjælpe mig og blive sammen med mig, selvom jeg ikke er
ligesom alle andre. Det har du selv sagt. Hvad er det for et forbillede, du gerne vil
være for Petra og Ejlif? Vil du vise og lære dem, at man altid bare skal rage til sig og
sikre sig selv og sin arv og sin børneopsparing og sin friværdi og sin pensionsbonus?
Eller vil du vise dem, at man skal sige sandheden, når man kender den? De lærer
ikke af, hvad vi siger til dem, men af det, vi gør. De lærer af de valg, vi selv træffer.
Alle andre ville bøje nakken og alt lortet ville fortsætte. Bogstaveligt talt endda i det
her tilfælde, (ler måske af sin joke) Men det gør jeg ikke. De får mig ikke til det.
(råber) Petra! Petra kom herned.
(Petra Ind)
Petra
Altså, hvad er det, der foregår her? Skulle I ikke pakke?
(Ejlif skriger, Katrine Stockmann gårud til ham. Man hører dem måske i baggrunden)

120
Thomas Stockmann
Petra, gå ud og ring til din morfar og sige til ham, at du skal hilse fra mig og sige:
"Tak, men nej tak”. Vil du gøre det for mig, Petra?
Petra
Skal jeg ikke sige andet?
Thomas Stockmann
Nej, du skal ikke sige andet. Han forstår, tro mig. Bare gør det, vil du det?
Petra
Jeg vil først vide, hvorfor.../
Thomas Stockmann
/ Petra! Det er vigtigt, det her! Jeg skal nok forklare dig det hele bagefter, men først
skal du snakke med ham og sige nej fra mig. Jeg har brug for, at du stoler på mig nu,
Petra. Vil du stole på mig og gøre, som jeg siger?
Petra
Ja, OK. Jeg skal nok gøre det.
(Petra ud. Katrine Stockmann ind - måske med grædende Ejlif)
Katrine Stockmann
Thomas, nu pakker du en taske, og så ringer jeg efter en taxa. Tag Ejlif.
Thomas Stockmann (tager barnet)
Nej, vi skal ingen steder.
Katrine Stockmann
Jo, det skal vi. Lige nu.

Thomas Stockmann
Jeg skal ikke. Jeg skal blive her, og jeg skal vise dem alle sammen, at der stadig
findes mennesker, der ikke vil lyve, ikke underkaste sig deres forbandede
vækstregime og hele deres kapitalistiske lorte-forbrugsfest og deres /
Katrine Stockmann.
/ Thomas, Thomas, hold op med det der, du er ikke 22 og vi er ikke i en fredagsba
vel. Hallo!
(Petra ind)
Petra
Du havde ret far. Han vidste godt, hvad jeg mente, da jeg sagde nej.
Thomas Stockmann
Godt, Petra. Tak.
Katrine Stockmann
Hvem har du sagt nej til?
Petra
Morfar. Jeg har lige snakket med ham.
Katrine Stockmann
Har du sagt nej til morfar... hvad? Thomas, hvad er det, du har fået hende til?
Petra
Nu vil jeg også gerne vide, hvad jeg har sagt nej til.
Katrine Stockmann
Thomas, du har kraftedme ikke brugt din egen datter til at skylle sin egen arv ud
lokummet, det har du ikke, du har ingen ret /

122
Petra
/ Hvad? Hvad er det for en arv?
Thomas Stockmann
Petra, du har sagt nej til løgn og ja til sandhed. Du har sagt nej til at stikke af og være
fej og være svag, og det er det, du altid gør, og det elsker jeg dig for. Peter og
Hovstad og Aslak og ja, også din morfar og måske også din mor - de vil alle
sammen have, at jeg skal gå ud og sige: ’’Vandet er rent, jeg tog fejl”.
Petra
Det kan du ikke. Du har ret. Vandet er ikke rent.
Thomas Stockmann
Nemlig, Petra. Det er det nemlig ikke.
Katrine Stockmann
Thomas, OK. Så siger vi, at vi skal blive her og kæmpe for sandheden, men altså...
er det sådan, at du har en plan? Hvad skal vi leve af? Du er blevet fyret i dag, og jeg
er på en barsel, der udløber om en måned.
Thomas Stockmann
Vi starter et nyt gymnasium. Du er allerede så langt foran i din klasse, Petra, og du er
uønsket på dit nuværende gymnasium, så jeg ansætter dig som min første lærer.
Petra
Kan man det?
Katrine Stockmann.
Thomas... det...

123
Thomas Stockmann
Selvfølgelig kan man da det. Sandhedens Gymnasium. Vi har ingen reglementer,
ingen eksamener, ingen årskarakterer. Vi har kun én regel, og det er at lærere og
elever i fællesskab skal bruge tre år på at finde sandheden. Ingen løgne, ingen
indoktrinering. Vi laver en fabrik af nye, stærke mennesker, der kan tænke og tale på
en helt ny og fri måde.
Petra
Det lyder som en drøm. Det ville jeg virkelig gerne.
Katrine Stockmann
Petra, han er ikke sig selv. Du må ikke /
Thomas Stockmann
/ Jeg har aldrig været mere mig selv end jeg er lige nu.
Petra
Jeg vil ikke lyve, mor. Du må selv vælge. Det kan jeg ikke gøre for dig.
Thomas Stockmann (giver barnet tilbage til Katrine Stockmann)
Hold lige ham her. Jeg har opdaget noget nyt.
Katrine Stockmann.
Igen?
Petra
Hvad har du opdaget, far?
Thomas Stockmann
Jeg har opdaget, at jeg er den stærkeste mand i hele verden. Ved I hvorfor? Fordi
den stærkeste altid er den, der står hele alene.
(Katrine Stockmann ud med barn. Petra og Stockmann alene tilbage. Slut)


